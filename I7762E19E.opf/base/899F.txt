༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W8LS17499
n/a
ImageGroup:
ISBN:
18LS17506
n/a
Title:
གསུང་རྩོམ།
དཀོན་མཆོག་རྒྱ་མཚོ།
gsung rtsom/dkon mchog rgya mtsho/
དཀོན་མཆོག་རྒྱ་མཚོ།
Author:
Descriptor:
Original Publication:
Place:
Publisher:
dkon mchog rgya mtsho/
computer input and handwritten
n/a;n/a
[s.I.]
[s.n.]
Date:
Volume:
Il
Total Volumes:
TBRC Pages:
III
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138. Comments: 04/2016



༄༅།།གྲུབ་མཐའ་རྩ་བའི་གསལ་འགྲེལ་དང་དཔའ་རིས་
རབ་གསལ་ཚང་གི་རྣམ་ཐར་བཅས་
བཞུགས་སོ།།
རྒན་གྱའི་དཀོན་མཆོག་རྒྱ་མཚོས་བརྩམས།



༄༅། །གྲུབ་མཐའ་རྩ་བའི་གསལ་འགྲེལ་དང་དཔའ་
རིས་རབ་གསལ་ཚང་གི་རྣམ་ཐར་
བཅས་བཞུགས་སོ། །
རྒན་གྱའི་དཀོན་མཆོག་རྒྱ་མཚོས་བརྩམས།



کامران



དཀར་ཆག
དཀར་ཆག་
........(1)
སྤྱི་བཤད་སྔོན་འགྲོའི་སྐོར་བཤད་པ། ...........
གྲུབ་མཐའི་སྤྱི་བཤད་སྐབས་དང་བོ་འཕྲོས་དོན་དང་བཅས་པ་བཤད་པ།
...............(6)
སྐབས་གཉིས་པ་རྒྱང་ཕན་པའི་གྲུབ་མཐའ་འཕྲོས་དོན་དང་བཅས་པ་བཤད་པ། །
... (22)
སྐབས་གསུམ་པ་གྲངས་ཅན་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
............ (32)
སྐབས་བཞི་བ་ཚངས་སོགས་བཞི་གྲུབ་མཐའ་འཕྲོས་དོན་དང་བཅས་པ་བཤད་པ།
................ (41)
སྐབས་ལྔ་བ་ཁྱབ་དཔྱོད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
. (47)
སྐབས་དྲུག་པ་དབང་ཕྱུག་བྱེ་རིག་གི་གྲུབ་མཐའ་འཕྲོས་དོན་དང་བཅས་པ་བཤད་
........ (54)
སྐབས་བདུན་པ་གཅེར་བུ་བའི་གྲུབ་མཐའ་འཕྲོས་དོན་དང་བཅས་པ་བཤད་པ། །
........ (62)
པ། .......



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་དོན་དང་བཅས་པ་བཤད་པ།
...... (67)
སྐབས་དགུ་བ་མདོ་སྡེ་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
............. (85)
སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ། །
.............. (97)
སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་
བཤད་པ།
...........(121)
སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་
པ་བཤད་པ། .........
...........(147)
སྐབས་བཅུ་གསུམ་པ་མདོ་ལས་རྒྱུད་སྤྱི་དང་དེ་ལས་བླ་མེད་ཁྱད་འཕགས་སུ་བཤད་
...........(190)
མཇུག་བྱང་འཕྲོས་དོན་དང་བཅས་པ་བཤད་པ།.......................(194)
མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
........... (214)
འབྱུང་རྩིས་སྦྱོར་དངོས་ཉུང་གསལ།...... ......... (266)
ལོ་རྒན་དྲུག་ཅུ། .....
...............................
............(317)
པ།.....



སྤྱི་བཤད་སྔོན་འགྲོའི་སྐོར་བཤད་པ།
༄༅། །གྲུབ་མཐའ་རྩ་བའི་གསལ་འགྲེལ་གཞུང་དོན་
མིག་འབྱེད་ཅེས་བྱ་བ།
སྨྲ་བ་ཟླ་མེད་ཤཱཀྱ་སེངྒེ་དང་། །
འཇམ་མགོན་བླ་མ་བློ་བཟང་གྲགས་པའི་དཔལ། །
ཀུན་མཁྱེན་ཧ་ས་བཛྲའི་ཞབས་པད་ལ། །
མི་ཕྱེད་དད་པས་ལན་བརྒྱར་ཕྱག་བགྱི་འོ། །
མི་ཤིགས་སྙིང་གི་པད་མའི་གུར་ཁང་དུ། །
གསལ་རིག་སེམས་ཀྱི་འོད་སྣང་འབྱིན་པའི་གཉེན། །
ཐོག་མཐའ་བར་གྱི་ཡོངས་འཛིན་རྣམས་ཀྱི་དྲིན། །
སྙིང་ནས་དྲན་བཞིན་གུས་པས་ཕྱག་འཚལ་ལོ། །
འཕགས་བོད་བཀའ་བསྟན་རི་སུལ་ཀུན་ཏུ་ཉུལ། །
དཔྱད་ཞིབ་རིགས་པའི་ལམ་ནས་ཡང་ཡང་བརྡར། །
ཞར་བྱུང་ལོ་ཚིགས་སོགས་ཀྱང་གཏན་ཕབ་པའི། །
གྲུབ་འགྲེལ་དག་གཏུགས་འདི་ཡང་དོན་མེད་མིན། །



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
དེ་ཕྱིར་ཧ་ས་བཛྲའི་ཐུགས་མཚོ་ལས། །
བྱུང་བའི་ལེགས་བཤད་བཅུད་འདུས་གྲུབ་མཐའི་ནོར། །
གསལ་བྱེད་བྱི་དོར་བགྱི་བའི་ལས་འདི་ལ། ། །
བདག་གི་ཡིད་ནི་ཀུན་ནས་སྤྲོ་བར་གྱུར། །
ཕལ་ཆེར་རང་ལྟ་མཆོག་འཛིན་ལྕགས་ལྟར་མཁྲེགས། །
ལ་ལ་ཕྲག་དོག་གཅོང་རོང་སྦུབས་སུ་ལྷུང་། །
དེ་ཕྱིར་གཞན་ལ་ཕན་སྙམ་ཆེར་མེད་ཀྱང་། །
དམ་པའི་དགོངས་པ་བསྐང་སླད་ཅུང་ཟད་འབྲི། །
སྤྱི་བཤད་སྔོན་འགྲོའི་སྐོར་བཤད་པ།
དེ་ཡང་རྒྱ་གར་འཕགས་པའི་ཡུལ་དུ་སངས་རྒྱས་ཀྱི་བཀའ་ལས་
གྲུབ་མཐའ་སྟོན་པའི་གཞུང་གསལ་ཁ་ཅན་ནི། ཆོས་ཉིད་རང་གི་ངོ་བོ་སྟོང་
བ་ཉིད་ལས་མི་གཡོ་བར་ཐ་དད་པར་ཐམས་ཅད་ལ་སྣང་བའི་མདོ་སྟེ་སྡེ་
དགེ་བཀའ་འགྱུར་མདོ་སྡེ་ད་བའི་༡༧༡ནས༡༧༤བ༣བར་དུ་བཞུགས་
ཤིང་ཤོག་གྲངས་བཞི་མ་ལོངས་ཙམ་ཡོད་ཅིང་། བོད་གངས་ཅན་གྱི་
ལྗོངས་འདིར་ཕྲུ་བ་ཆོས་སེང་(སྤྱི་ལོ༡༡༠༩-༡༡༦༩)གི་གྲུབ་མཐའ། བྱ་



སྤྱི་བཤད་སྔོན་འགྲོའི་སྐོར་བཤད་པ།
མཆད་ཁ་བ་ཡེ་ཤེས་རྡོ་རྗེའི་(སྤྱི་ལོ༡༡༠༡-༡༡༧༤)གྲུབ་མཐའ། བཅོམ་
ལྡན་རལ་གྲིའི་(སྤྱི་ལོ༡༢༢༧-༡༣༠༥)གྲུབ་མཐའ། མཆིམས་འཇམ་
པའི་དབྱངས་ཀྱི་གྲུབ་མཐའ། དབུས་པ་བློ་གསལ་གྱི་གྲུབ་མཐའ། འདི་བ་
མཆིམས་འཇམ་དབྱངས་པ་དང་བཅོམ་ལྡན་རལ་གྲིའི་སློབ་མ་ཡིན། ཤེས་
རབ་རྡོ་རྗེའི་གྲུབ་མཐའ། ཉ་དབོན་ཀུན་དགའ་དཔལ་བའི་གྲུབ་མཐའ། ལྷ་
ལུང་གི་དབང་ཕྱུག་བྱང་ཆུབ་རིན་ཆེན་(སྤྱི་ལོ ༡༡༥༨-༡༢༣༢)གྱི་གྲུབ་
མཐའ། རོང་སྟོན་གྱི་(སྤྱི་ལོ༡༣༦༧-༡༤༤༩)གྲུབ་མཐའ། དྭགས་པོ་
བཀྲ་ཤིས་རྣམ་རྒྱལ་(སྤྱི་ལོ༡༣༩༨-༡༤༥༨)གྱི་གྲུབ་མཐའ། བཀྲ་ཤིས་
འོད་ཟེར་གྱི་གྲུབ་མཐའ། དཀའ་བཅུ་པདྨ་བཟང་བོའི་གྲུབ་མཐའ། སྤྱན་སྔ་
བློ་གྲོས་རྒྱལ་མཚན་(སྤྱི་ལོ༡༤༠༢-༡༤༧༢)གྱི་གྲུབ་མཐའ། ཕྱོགས་ལྷ་
འོད་ཟེར་(སྤྱི་ལོ༡༤༢༩-༡༥༠༠)གྱི་གྲུབ་མཐའ། པཎ་ཆེན་བསོད་ནམས་
གྲགས་པའི་(སྤྱི་ལོ༡༤༧༨-༡༥༥༤)གྲུབ་མཐའ། སེ་རྭ་རྗེ་བཙུན་(སྤྱི་ལོ
༡༤༦༩-༡༥༤༤)པའི་གྲུབ་མཐའ། རྒྱལ་བ་དགེ་འདུན་རྒྱ་མཚོའི་(སྤྱི་
ལོ༡༤༧༥-༡༥༤༢)གྲུབ་མཐའ། རྡོ་རྗེ་འཛིན་པ་བདུད་འཇོམས་དཔའ་
བོས་མེ་བྱི་(སྤྱི་ལོ༡༦༣༦)ལོར་མཛད་པའི་རྒྱ་བོད་གྲུབ་མཐའ་རྣམ་འབྱེད་
སོགས་བྱུང་ཞིང་། ཀུན་མཁྱེན་འཇམ་དབྱངས་བཞད་པས་(སྤྱི་ལོ༡༦༤༨-
༡༧༢༡)དེ་དག་ལས་ལེགས་པའི་ཆ་བླངས་ཤིང་། ལྷག་པར་ཀུན་མཁྱེན་བླ་
མའི་འཇིགས་བྱེད་ཆོས་འབྱུང་བཀྲས་འཁྱིལ་པར་མའི་༣༦ རལས། བདག་
གིས་ཀྱང་གྲུབ་མཐའ་འདི་གཞིར་བཞག་སྟེ། གྲུབ་མཐའ་ཆེན་མོ་གདོང་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ལྔའི་སྒྲ་དབྱངས་བྱས་པ་རྗེའི་ཐུགས་རྗེས་ཕན་ཐོགས་བྱུང་བར་འདུག་ཅེས་
རྗེ་དགེ་འདུན་རྒྱ་མཚོའི་གྲུབ་མཐའ་གཞིར་བཞག་གནང་བར་གསུངས་
ཤིང་། ཀུན་མཁྱེན་བླ་མའི་གསུང་རྩོམ་སྔ་ཤོས་དྲང་ངེས་ཆེན་མོར་ཡང་རྗེ་
དགེ་འདུན་རྒྱ་མཚོའི་གྲུབ་མཐའི་ལུང་དྲངས་ཤིང་། མཁས་པ་སྟག་ཚང་
བའི་(སྤྱི་ལོ༡༤༠༥ལོར་འཁྲུངས་པར་ཚིག་མཛོད་སོགས་སུ་གསལ་
ཡང་འདས་ལོ་གཞན་དུ་མི་གསལ་མོད་སྤྱི་ལོ༡༤༧༧ལོར་སྐུ་འདས་པར་
སྟག་ལོའི་རང་རྣམ་གྱི་ཁ་སྐོང་ཡིད་ཆེས་གསེར་གྱི་ལྗོན་པར་གསལ)གྲུབ་
མཐའི་མི་འཐད་པའི་ཆ་རྩལ་ཏུ་བཏོན་ནས་བརྩམས་ཤིང་། ཀུན་མཁྱེན་
གྲུབ་མཐའ་རྩ་འགྲེལ་ལ་དེའི་ཕྱིས་སུ་མཁས་ཆེན་གཞན་གྱིས་གཟིགས་
མཐོང་ཆེ་ཚུལ་ཟུར་ཙམ་ཞུས་ན། ལྕགས་བྱི་(སྤྱི་ལོ༡༧༨༠)ལོར། ལྕང་སྐྱ་
རོལ་པའི་རྡོ་རྗེས་(སྤྱི་ལོ༡༧༡༧-༡༧༨༦)། སྒོ་མང་མཁན་པོ་ཆོས་དར་
ལ(སྤྱི་ལོ༡༧༣༢-༡༨༡༢)། སྔ་མོར་ང་ལ་ཅོ་ནེ་ནོ་མོན་ཧན་ཚ་རྡོར་ངག་
དབང་ཚུལ་ཁྲིམས་(སྤྱི་ལོ༡༧༢༡-༡༧༩༡)ཀྱིས་ཉིན་གཅིག་གྲུབ་མཐའ་
ཐམས་ཅད་ཀྱི་འདོད་ཚུལ་གསལ་བར་སྟོན་པ་ཁྱེད་ཀྱི་གྲུབ་མཐའ་འདི་ལྟ་
བུའི་རྒྱས་པོ་སྔར་མ་བྱུང་འདུག་པས་བཀའ་དྲིན་ཆེ་ཟེར་བར། ངས་ཁྱེད་
ཀྱིས་འཇམ་དབྱངས་བཞད་པའི་གྲུབ་མཐའ་ཆེན་མོར་གཟིགས་ཡོད་མོད་
བྱས་པར་བལྟ་མ་མྱོང་ཟེར། ངའི་འདི་དེའི་ནང་ནས་ཉེར་མཁོ་ཉུང་ཉུང་ཞིག་
བཏུས་པ་ཡིན། གྲུབ་མཐའི་འགྲོ་ཕྱོགས་ཤིག་ཤེས་འདོད་ཚེ་བལྟ་ན་བལྟ་
རྒྱུ་དེར་ཡོད་གསུངས་པ་ཡིན་ཞེས་ལྕང་སྐྱ་རིན་པོ་ཆེས་སྒོ་མང་ཆོས་དར་



སྤྱི་བཤད་སྔོན་འགྲོའི་སྐོར་བཤད་པ། །
ཚང་ལ་དངོས་སུ་གསུངས་ཚུལ་སྒོ་མང་ཆོས་དར་གྱི་རྣམ་ཐར་ན་གསལ་
བ་ལྟར་ལ། ཐུན་མོང་མ་ཡིན་པའི་དབང་དུ་བྱས་ན། ཀུན་མཁྱེན་བླ་མའི་
གསང་བའི་རྣམ་ཐར་སྒོ་མང་མཁན་པོ་བློ་བཟང་ཕུན་ཚོགས་ཀྱིས་མཛད་པ་
ལས། གྲུབ་མཐའ་རྩ་བ་རྩོམ་དུས་པི་ཝང་སྒྲ། །དངོས་སུ་གསན་ནས་ཕྱག་
བྲིས་མཛད་པ་དང་། །ཡིག་འབྲུ་ཡན་ཆད་མ་ལུས་གདམས་ཆར་གསུངས། །
ཞེས་གསུངས་པ་ལྟར། གྲུབ་མཐའ་རྩ་བ་རྩོམ་དུས་ལྷ་མོ་དབྱངས་ཅན་མའི་
ཕྱག་གི་པི་ཝང་གི་སྒྲ་ལས་འདིའི་ཚིག་དོན་གཉིས་ཀ་གསན་ནས་གྲུབ་
མཐའ་རྩ་བ་ཕྱག་བྲིས་གནང་བས། དབུར་དབྱངས་ཅན་མ་ལ་ལེགས་སྦྱར་
དང་བོད་སྐད་གཉིས་ཀས་མཆོད་པར་བརྗོད་པར་མཛད་དོ། །



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གྲུབ་མཐའི་སྤྱི་བཤད་སྐབས་དང་བོ་འཕྲོས་དོན་དང་
བཅས་པ་བཤད་པ།
གདུལ་བྱའི་ཁམས་བཞིན་གསང་གསུམ་བརྟན་གཡོའི་གར། །
རབ་བསྒྱུར་མཐའ་ཡས་ཟབ་རྒྱས་ཆོས་ཀྱི་སྒོ། །
མང་ཕྱེ་རྟེན་འབྱུང་གཏམ་གྱིས་ཀུན་མཁྱེན་ལམ། །
སྟོན་མཛད་ཤཱཀ་སེང་བརྒྱུད་པར་བཅས་ཕྱག་འཚལ། །
ཞེས་གདུལ་བྱ་སྟེ་འགྲོ་བ་རྣམས་ཀྱི་ཁམས་སམ་བསམ་ཚུལ་སྣ་
ཚོགས་པ་བཞིན་དུ་སྐུ་གསུང་ཐུགས་གསུམ་གྱི་གསང་བ་དག་བརྟན་
པ་རི་ར་བ་ཁང་ཁྱིམ་དང་གཡོ་བ་གང་ཟག་མཆོག་དམན་སྣ་ཚོགས་ཀྱི་
ཟློས་གར་རབ་ཏུ་བསྒྱུར་ནས་དུས་སུ་བབ་ཅིང་སྐལ་བ་ལྡན་པའི་གདུལ་
བྱ་རྣམས་ལ་མཐའ་ཡས་པའི་ཟབ་མོའི་ལམ་གྱི་རིམ་པ་དང་རྒྱ་ཆེ་བ་བྱང་
ཆུབ་ཀྱི་སེམས་ལ་སོགས་པ་དམ་པའི་ཆོས་ཀྱི་སྒོ་མང་དུ་ཕྱེས་ཤིང༌།
ལྷག་པར་དུ་རྟེན་འབྱུང་རང་དབང་དུ་སྟོན་པའི་གཏམ་གྱིས་འགྲོ་ཀུན་ཀུན་
མཁྱེན་སངས་རྒྱས་སུ་བགྲོད་པའི་ལམ་གསལ་བར་སྟོན་པར་མཛད་པའི་
བསྟན་པའི་བདག་པོ་ཤཱཀྱ་སེང་གེ་དང་གཏད་རབས་བརྒྱུད་པ་དང་བཅས་
པ་ལ་ཕྱག་འཚལ་ལོ། །ཞེས་པའོ། ། །



གྲུབ་མཐའི་སྤྱི་བཤད་སྐབས་དང་བོ་འཕྲོས་དོན་དང་བཅས་པ་བཤད་པ།
ཟླ་བྲལ་མཁྱེན་རབ་རལ་གྲིའི་རྣོ་དང་ལྷན་
ཅིག་སྟོང་བའི་མཁར་གདེངས་མི་ཤེས་དགྲ། །
ཐུགས་རྗེའི་སྤྱན་དང་འཛུམ་ལྡན་མཆུ་སྒྲོས་ལེགས་
བཤད་འཆད་ལ་ལྷན་ཅིག་འགྲོ་ལ་བཞད། །
ཆོས་མཛོད་གང་བསྣམས་དེ་དང་ལྷན་ཅིག་རྣལ་
འབྱོར་དྲན་པར་གང་དེ་བརྗེད་མིན་འདྲི། །
རྒྱལ་ཀུན་ཡབ་གཅིག་གཉིས་ཀྱེ་ཁྱོད་ཀྱིས་བདག་
བློ་ངག་མཆོག་ལྷན་ཅིག་རྣམ་བཀྲ་མཛོད། ། །
ཅེས་འགྲན་ཟླ་དང་བྲལ་བའི་མཁྱེན་རབ་ཀྱི་རལ་གྲི་སྟོང་བ་ཉིད་ཀྱི་
ནམ་མཁར་གདེངས་པ་སྟེ་རྟོགས་པ་དང་ལྷན་ཅིག་ཏུ་གདུལ་བྱའི་མི་ཤེས་
པའམ་མ་རིག་པའི་དགྲ་བོར་གྱུར་ལ། འགྲོ་བ་རྣམས་ལ་ཐུགས་རྗེའི་སྤྱན་
གྱིས་གཟིགས་པ་དང་ལྷན་ཅིག་འཛུམ་ཞིང་བཞད་པའི་མཆུ་སྒྲོས་ཀྱིས་
ལེགས་པར་བཤད་པའི་ཆོས་ཀྱི་དགའ་སྟོན་སྩོལ་ཅིང་། གླེགས་བམ་ཙམ་
ཆོས་མཛོད་བསྣམས་པ་དང་ལྷན་ཅིག་རྣལ་འབྱོར་དྲན་པ་སྟེ་རང་ཉིད་
ལྷག་པའི་ལྷར་བསྟེན་པའི་གདུལ་བྱ་ལ་གླེགས་བམ་གང་དེའི་ཚིག་དོན་མི་
བརྗེད་པར་འཛིན་ཅིང་གཞན་ལ་ཐོགས་མེད་དུ་འཆད་ནུས་པའི་གཟུངས་
དང་སྤོབས་པ་སྩོལ་བར་མཛད་པའི་འཇམ་དབྱངས་དཀར་སེར་གཉིས་ལ་
ཀྱེ་ཞེས་བོས་ནས་ཁྱོད་གཉིས་ཀྱིས་བདག་གི་བློ་དང་ངག་གི་དངོས་གྲུབ་
མཆོག་ལྷན་ཅིག་ཏུ་རྣམ་བཀྲ་སྟེ་གསལ་བར་མཛོད་ཅེས་པའོ། །



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
འོ་མཚོ་ལས་འོངས་ཤེལ་དཀར་ལྷུན་པོས་དབང་
སྔོན་ཟུར་ཕུད་ངོམ། །
ཟླ་རྒྱས་ཞལ་ལས་དཀྱུས་རིང་འདྲེན་བྱེད་
ཨུཏྤལ་སྔོན་པོའི་མདའ། །
འཕངས་པས་སེམས་རྨོངས་སྦུབས་གྲོལ་རྣམ་
དཔྱོད་ཆེས་བཀྲའི་པད་མ་འབུམ། །
ཁྱོད་ཀྱི་རྗེས་ཆགས་མཆུ་དང་ལྷན་ཅིག་བཞད་
པར་མཛོད་ཅིག་ཚངས་སྲས་མ། །
ཞེས་སྐུ་མདོག་དཀར་ལ་བརྗིད་ཆགས་པའི་གནག་སྣུམ་གྱི་རལ་
བའི་ཟུར་ཕུད་བཅིངས་པ་ནི། འོ་མའི་མཚོ་ལས་འོངས་པའི་ཤེལ་དཀར་
གྱི་ལྷུན་པོའམ་རི་བོས་དབང་སྔོན་ནམ་ཨིནྡྲ་ནཱི་ལའི་ཟུར་ཕུད་བཅིངས་ཏེ་
ངོམ་ཞེས་དོན་ཡིད་ལ་བསམས་ནས་དཔེ་གཅིག་པུ་བརྗོད་པས་བསྡུས་
བརྗོད་ཀྱི་རྒྱན་ཡིན་ལ། ཟླ་བ་རྒྱས་པ་ལྟ་བུའི་ཞལ་ལས་དཀྱུས་རིང་བའི་
འདྲེན་བྱེད་དམ་སྤྱན་གྱི་ཨུཏྤལ་གྱི་མདའ་གདུལ་བྱའི་འགྲོ་བ་རྣམས་ལ་
འཕངས་པའམ་གཟིགས་པས། གདུལ་བྱའི་སེམས་ཀྱི་རྨོངས་པ་མ་རིག་
པའི་སྦུབས་གྲོལ་ནས་ལེགས་ཉེས་འབྱེད་པའི་རྣམ་དཔྱོད་ཆེ་ཆེར་བཀྲ་
བའི་པདྨ་འབུམ་ཕྲག་གི་ཁ་ནི་ཁྱོད་ཀྱི་འགྲོ་ལ་རྗེས་སུ་ཆགས་པའི་མཆུ་
སྒྲོས་དང་ལྷན་ཅིག་བཞད་པར་མཛོད་ཅིག་ཚངས་པའི་སྲས་མོ་དབྱངས་
ཅན་མ་ཀྱེ་ཞེས་པའོ། །



གྲུབ་མཐའི་སྤྱི་བཤད་སྐབས་དང་བོ་འཕྲོས་དོན་དང་བཅས་པ་བཤད་པ།
འདི་ན་མདོ་སྔགས་ཟབ་རྒྱས་ཉིན་མཚན་རེས་ཙམ་གྱིས། །
སྤྱོད་ཚེ་ཐུབ་བསྟན་མ་ལུས་ཉམས་ལེན་རྣམ་སད་འོད། །
འབྱིན་མཛད་བློ་བཟང་རྒྱལ་བ་སྔ་ཕྱི་སྲས་བཅས་སོགས། །
ཐུབ་དབང་ཞལ་སྐྱིན་རྣམས་ལ་མི་གུས་དཔྱོད་ལྡན་སུ། །
ཞེས་བོད་གངས་ཅན་འདི་ན་མདོ་སྔགས་གཉིས་དང་ཟབ་རྒྱས་གཉིས་
སོགས་ལ་ཟུང་འབྲེལ་བྱེད་མི་ཤེས་པར་ཉིན་མཚན་གཉིས་ལྟར་རེས་མོས་
སུ་སྤྱོད་པའི་ཚེ་ཐུབ་པའི་བསྟན་པ་མ་ལུས་པ་གདན་ཐོག་གཅིག་ཏུ་དུས་
གཅིག་ལ་ཉམས་སུ་ལེན་པའི་རྣམ་སད་ལྷའི་འོད་འཆར་ནུབ་མེད་པ་ལྟ་བུའི་
སྲོལ་རྒྱ་ཆེར་བཏོད་པའི་བློ་བཟང་རྒྱལ་བ་སྔ་མ་སྲས་བཅས་ཏེ་རྗེ་ཡབ་
སྲས་དང་ཕྱི་མ་སྲས་བཅས་ཏེ་རྒྱལ་བ་དགེ་འདུན་གྲུབ་(སྤྱི་ལོ༡༣༩༡ -
༡༤༧༤)སྐུ་ཕྲེང་རིམ་བྱོན་སྲས་དང་བཅས་པ་ཐུབ་པའི་དབང་བོའི་ཞལ་
སྐྱིན་ནམ་ཞལ་ཚབ་རྣམས་ལ་མི་གུས་པའི་དཔྱོད་ལྡན་སུ་ཞིག་ཡོད་དེ་མེད་
ཅེས་པའོ། །འབྲུག་པ་པདྨ་དཀར་བོའི་(སྤྱི་ལོ༡༥༢༧-༡༥༩༢)ཆོས་འབྱུང་
དུ། རྒྱལ་ཚབ་དར་མ་རིན་ཆེན་(སྤྱི་ལོ༡༣༦༡-༤༣༢)ནི། རྗེ་ཙོང་ཁ་
བའི་མདོའི་རྒྱུད་འཛིན་དུ་སོང་བས། རྗེས་འཇུག་རྣམས་དེ་ལ་བསྔགས་པ་
ཆེའང་། ཁོ་བོས་བལྟས་ན་འབྲོམ་སྟོན་གྱི་སྤྲུལ་བར་གྲགས་པ་དགེ་འདུན་
གྲུབ་(སྤྱི་ལོ༡༣༩༡-༡༤༧༤)འདིས་བཀྲ་ཤིས་ལྷུན་པོ་བཏབ། སྤྲུལ་བའི་
སྐུ་རིམ་པར་བྱོན་ནས་དགེ་ལྡན་པའི་བསྟན་པ་བསྐྱངས་པས། ཙོང་ཁ་བའི་
སློབ་མ་ལ་འདི་ལྷག་གོ །ཞེས་བཤད་དོ། །



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རིགས་གྱུར་དེད་དཔོན་མཁས་བསྟེན་ངལ་བ་བརྒྱས། །
གྲུབ་མཐའ་རྒྱ་མཚོའི་མཐར་སོན་སྔོན་མེད་པའི། །
ལེགས་བཤད་རིན་ཆེན་རྙེད་འདི་དཔྱོད་ལྡན་རྣམས། །
དགའ་བཞིན་ཀུན་མཁྱེན་ལམ་གསལ་སྒྲོན་མེ་ཟུངས། །
ཞེས་རིགས་ལམ་གྱི་གྲུ་གཟིངས་དང་དེད་དཔོན་ལྟ་བུའི་མཁས་པ་
མང་བོ་བསྟེན་ནས་གཞུང་ལུགས་མང་བོར་ངལ་བ་བརྒྱ་ཕྲག་བྱས་པའི་
འབྲས་བུར་རང་གཞན་གྱི་གྲུབ་མཐའ་རྒྱ་མཚོའི་ཕ་མཐར་སོན་སྟབས།
སྔོན་མེད་པའི་ལེགས་བཤད་རིན་པོ་ཆེ་རྙེད་པ་འདི་རྣམ་དཔྱོད་དང་ལྡན་
པ་རྣམས་ཀྱིས་དགའ་བཞིན་སྤྲོ་བཞིན་དུ་ཀུན་མཁྱེན་དུ་བགྲོད་པའི་ལམ་
བཟང་གསལ་བའི་སྒྲོན་མེ་རུ་ཟུངས་ཤིག་ཅེས་པའོ། ། །
བསྟན་དང་སྟོན་པ་ལྟ་བས་ཕྱི་ནང་གཉིས། ། །
བཀར་བཏགས་ལྟ་དང་སྒོམ་པ་སྲིད་པའི་གཉེན། །
མཐའ་གཉིས་སྤང་སྤྱོད་བྲལ་འབྲས་བརྟགས་འགོག་བསྟན། །
ཞེས་པའི་དོན། ཕྱི་ནང་གི་གྲུབ་མཐའི་ཁྱད་པར་བསྟན་པས་ཕྱེ་བ་
དང༌། སྟོན་པས་ཕྱེ་བ་དང་། ལྟ་བས་ཕྱེ་བ་གསུམ་ཡོད་ལ། བསྟན་པས་ཕྱེ་
ན། ནང་བའི་བསྟན་པ་ནི་ལྟ་སྒོམ་སྤྱོད་འབྲས་བཞིས་ཁྱད་ཆོས་ཅན་ཡིན་
ཏེ། གསང་བ་བསམ་གྱིས་མི་ཁྱབ་པ་དང་བྱང་ཆུབ་སེམས་དཔའི་སྡེ་སྣོད་
ལས་འབྱུང་བའི་ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་ལེན་པའི་ཁྱད་
པར། སྒོམ་པ་སྲིད་པ་འཁོར་བའི་གཉེན་པོར་འགྲོ་བ་དང་། སྤྱོད་པ་ཧ་ཅང་



གྲུབ་མཐའི་སྤྱི་བཤད་སྐབས་དང་བོ་འཕྲོས་དོན་དང་བཅས་པ་བཤད་པ།
རྒྱས་སྤྲོས་ཆེ་བ་མིན་ལ། ཧ་ཅང་ཞན་པའི་མཐར་ཐུག་མ་ཡིན་པའི་ཁྱད་
པར། འབྲས་བུ་གཉེན་པོའི་སྟོབས་ཀྱིས་ཐོབ་ཅིང་སླར་འཁོར་བར་མི་ལྟུང་
བའི་ཁྱད་པར་ཅན་ནོ་ཞེས་པའོ། །འོ་ན། སྟོན་པའི་ཁྱད་པར་ཅི་ཞེ་ན།
སྟོན་པ་སྐྱོན་ཟད་གཉིས་བཟློག་གཞན་གྱི་ཕྱིར། ། །
སྐྱབས་འགྲོས་མིན་དང་སྟོན་པ་གཅིག་འདོད་འཁྲུལ། །
ཞེས་ནང་བའི་སྟོན་པ་སྐྱོན་ཀུན་ཟད་ཡོན་ཏན་ཀུན་རྫོགས་ཡིན་པ་
རྟགས་དང་རྒྱུ་མཚན་གྱིས་ཤེས་ལ། གཞན་ཕྱི་རོལ་པའི་སྟོན་པ་དེ་གཉིས་
ལས་བཟློག་པ་ཡིན་པ་རྟགས་དང་སྤྱོད་པ་ལས་ཤེས་པའི་ཕྱིར་ན། སྟག་
ལོས། ཕྱི་ནང་གི་ཁྱད་པར་སྐྱབས་འགྲོའི་སྒོ་ནས་མི་འབྱེད་པ་དང་། ཕྱི་ནང་
སྟོན་པ་གཅིག་པར་མཆོད་བརྗོད་སྐབས། གྲུབ་མཐའ་ཀུན་གསུངས་ཐུབ་
དབང་ལ། །ཞེས་དང་། འགྲེལ་བར། གྲུབ་མཐའ་ཀུན་གསུང་བ་བོ་ཞེས་
བཤད་པ་ལ་ཚིག་སྐྱོན་ཡོད་པས་འཁྲུལ་ཞེས་པའོ། །འོ་ན། ཕྱི་ནང་གི་ཁྱད་
པར་ལྟ་བས་འབྱེད་ཚུལ་གང་ཞེ་ན།
བདག་ལྟའི་ཞེན་ཡུལ་སྒྲུབ་འགོག་ཕྱི་ནང་གཉིས། །
ཞེས་བདག་འཛིན་གྱི་ཞེན་ཡུལ་བདག་རང་དབང་བ་ཡོད་པར་སྒྲུབ་
མཁན་ཕྱི་བ་དང་། དེ་འགོག་མཁན་ནང་བ་ཡིན་ཞེས་པའོ། །ཕྱི་རོལ་པ་དེ་
ལ་རྩ་བའི་དབྱེ་སྒོ་དུ་ཡོད་ཅེ་ན། ་
དང་བོ་མངོན་ལྐོག་དབང་གིས་ཆད་རྟག་སྨྲ། །
ཞེས་དང་བོ་ཕྱི་རོལ་པ་དེ་ལ་མངོན་གྱུར་ཙམ་ཁས་ལེན་པའི་ཆད་
༣༽



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྨྲ་བ་རྒྱང་ཕན་པ་དང་། ལྐོག་གྱུར་ཡང་ཁས་ལེན་པའི་རྟག་སྨྲ་བ་རྒྱང་ཕན་
ལས་གཞན་པ་རྣམས་ཡོད་ཅེས་སོ། །ནང་བའི་གྲུབ་མཐའ་སྨྲ་བ་ལ་དབྱེ་སྒོ་
དུ་ཡོད་ཅེ་ན། ་
བདེན་དངོས་འདོད་འགོག་དངོས་སྨྲ་དངོས་ཉིད་མེད། །
ཅེས་བདེན་གྲུབ་ཀྱི་དངོས་པོ་འདོད་པའི་དངོས་སྨྲ་བ་བྱེ་མདོ་སེམས་
ཙམ་པ་དང་། དེ་འགོག་པའི་ངོ་བོ་ཉིད་མེད་པར་སྨྲ་བ་དབུ་མ་བ་གཉིས་
ཡོད་ཅེས་སོ། །དངོས་སྨྲ་བ་དེ་ལ་དབྱེ་ན་དུ་ཡོད་ཅེ་ན།
ཕྱི་ནང་ལ་ཞེན་དོན་སྨྲ་སེམས་ཙམ་པ། །
ཞེས་ཕྱི་དོན་བེམ་པོ་བདེན་གྲུབ་ལ་ཞེན་པ་དོན་སྨྲ་བ་བྱེ་མདོ་གཉིས་
དང་། ནང་སེམས་ཙམ་བདེན་གྲུབ་ཏུ་ཞེན་པ་སེམས་ཙམ་པ་གཉིས་ཡོད་
ཅེས་སོ། །བྱེ་མདོས་སྟོན་པ་དང་མཆོག་ཟུང་སོགས་དང་། །
ཕྱིས་ཀྱི་ཀླུ་ཐོགས་གཉིས་ལ་གཟིགས་ཚུལ་གང་འདྲ་ཡོད་དམ་ཞེ་ན།
སྟོན་སོགས་ཕལ་ཆེར་རང་སྡེར་འདྲེན་གུས་མང་། ། །
ཞེས་སྟོན་པ་དང་མཆོག་ཟུང་སོགས་རང་རང་གི་སྡེ་བར་འདྲེན་ལ།
ཀླུ་ཐོགས་སོགས་ལ་གུས་པའི་བྱེ་མདོ་མང་བོ་ཡོད་པས། བྱེ་མདོས་མཐའ་
གཅིག་ཏུ་ཀླུ་ཐོགས་སོགས་ཁས་མི་ལེན་པ་མ་ཡིན་ནོ་ཞེས་པའོ། །འདིའི་
བཤད་བྱ་རྩ་བའི་མདོ་ནི། ཆོས་ཉིད་རང་གི་ངོ་བོ་སྟོང་བ་ཉིད་ལས་མི་གཡོ་
བར་ཐ་དད་པར་ཐམས་ཅད་ལ་སྣང་བའི་མདོ་སྟེ་སྡེ་བཀའ་མདོ་སྡེ་ད་བའི་
༡༧༣ན༡ལས། འཛམ་བུའི་གླིང་དུ་ཉི་མ་དཔག་ཚད་བཞི་ཁྲིའི་ནམ་མཁའ་
12



སལ་བ
གྲུབ་མཐའི་སྤྱི་བཤད་སྐབས་དང་བོ་འཕྲོས་དོན་དང་བཅས་པ་བཤད་པ།
ནས་འཆར་བའི་ཚེ་མི་རྣམས་ཀྱིས་རང་གི་གྲོང་ཁྱེར་དང་རི་འདི་ལས་ཤར་
བར་སོ་སོ་ནས་རྟོག་གོ །དེ་བཞིན་དུ་ཞེས་སོགས་གསུངས་པ་ལྟར་རོ། །
བྱེ་མདོས་རང་ཉིད་གྲུབ་མཐའ་འོག་མར་ཁས་ལེན་མིན་དང་། ངོ་བོ་ཉིད་
མེད་པར་སྨྲ་བས་གཟིགས་ན་འོག་མའི་འདོད་ཚུལ་རྣམས་མཐའ་གཅིག་ཏུ་
འདོར་བྱ་ཡིན་མིན་དང་། སྤྱིར་སྐྱོན་མེད་ཀྱི་ལུགས་གང་ཡིན་ནམ་ཞེ་ན།
རང་རང་མཐའ་བྲལ་རྟོག་བཏགས་གོང་མས་འགོག །
འོག་མ་འོག་མའི་ལྟ་བའང་གོང་མའི་སྟེགས། །
གཞན་རྣམས་མཐར་ལྷུང་མཐའ་བྲལ་ཀླུའི་ཞབས་ལུགས། །
ཞེས་བྱེ་སྨྲའི་ལུགས་ལའང་རང་ཉིད་མཐའ་བྲལ་དབུས་ལ་གནས་
པར་འདོད་ལ། འོག་མའི་རྟོག་བཏགས་སམ་སྒྲོ་བཏགས་རྣམས་གྲུབ་
མཐའ་གོང་མས་འགོག་ཀྱང་། འོག་མའི་ལྟ་བ་གོ་བ་དེ་གོང་མའི་ལྟ་བ་གོ་
བའི་ཐབས་སམ་སྟེགས་སུ་འགྲོ་ཚུལ་ཡོད་པས་མཐའ་གཅིག་ཏུ་འདོར་བྱ་
མིན་མོད། གོང་མས་བལྟས་ན་བྱེ་མདོ་སེམས་ཙམ་བཅས་ཀྱི་འདོད་ཚུལ་
མང་བོ་ཞིག་མཐའ་གང་རུང་ཞིག་ཏུ་ལྷུང་ཡོད་ལ། མཐའ་ཀུན་དང་བྲལ་
པའི་དབུས་ལ་གནས་པ་ནི་དཔལ་མགོན་ཀླུ་སྒྲུབ་ཞབས་ཀྱི་ལུགས་ཡིན་
ཞེས་པའོ། །འདི་དག་གི་ཁུངས་ནི། ཆོས་ཉིད་རང་གི་ངོ་བོ་སྟོང་བ་ཉིད་
ལས་མི་གཡོ་བར་ཐ་དད་པར་ཐམས་ཅད་ལ་སྣང་བའི་མདོ་སྟེ་སྡེ་བཀའ་
མདོ་སྡེ་ད་བའི་༡༧༢ན༦ལས། ཁ་ཅིག་གིས་ནི་ཆོས་ཐམས་ཅད་ཇི་ལྟར་
སྣང་བ་བཞིན་དུ་ཡོད་པའི་ཆོས་སྟོན་ཏོ་སྙམ་པ་ཡང་ཡིན་ཏེ། ཅིའི་ཕྱིར་ཞེ་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ན། འབྱུང་བ་བཞི་དང་དེས་བྱས་པ་རྣམས་ནི་ཐ་དད་དུ་སྒྱུ་མ་བཞིན་དུ་
ཡོད་པའི་ཕྱིར་རོ། །ཁ་ཅིག་གིས་ནི་ཆོས་ཐམས་ཅད་ནི་སེམས་ཙམ་ལས་
མ་གཏོགས་པ་གཞན་མེད་པའི་ཆོས་སྟོན་ཏོ་སྙམ་པ་ཡང་ཡིན་ཏེ། ཅིའི་
ཕྱིར་ཞེ་ན། ཆོས་སྣ་ཚོགས་སུ་འདོགས་པ་རྣམས་རྟག་པ་ཐེར་ཟུག་ཏུ་
བརྟགས་པའི་བག་ཆགས་སེམས་ལ་བཞག་པའི་མཐུས་དུས་ཐམས་ཅད་
དུ་བདག་དང་ཆོས་རྣམས་སུ་སྣང་བ་ཐ་སྙད་ཙམ་དུ་སྣང་ཡང་དོན་དུ་རང་
བཞིན་མེད་དེ། སེམས་ཙམ་ལས་མེད་པའི་ཕྱིར་རོ། །ཁ་ཅིག་གིས་ནི་
སེམས་ཉིད་ཀྱང་མ་སྐྱེས་པ་ཡིན་པར་བདག་ཅག་ལ་ཆོས་སྟོན་ཏོ་སྙམ་པ་
ཡང་ཡིན་ཏེ། ཅིའི་ཕྱིར་ཞེ་ན། འདི་ལ་དབྱིབས་སམ། ཁ་དོག་གམ། དུས་
གསུམ་མམ། མཐའ་དབུས་མེད་པའི་ཕྱིར་རོ། །ཁ་ཅིག་གིས་ནི་ཆོས་
ཐམས་ཅད་སྒྱུ་མ་བཞིན་དུ་སྣང་ཞིང་སྒྱུ་མ་བཞིན་དུ་མ་གྲུབ་པའི་ཆོས་སྟོན་
ཏོ་སྙམ་པ་ཡང་ཡིན་ཏེ། ཅིའི་ཕྱིར་ཞེ་ན། ཆོས་ཐམས་ཅད་ནི་རྒྱུ་རྐྱེན་ལས་
སྐྱེ་ཞིང་འབྱུང་བའི་ཕྱིར་རོ། །ཁ་ཅིག་གིས་ནི་ཆོས་ཐམས་ཅད་རང་བཞིན་
གྱིས་མ་སྐྱེས་པ། ངོ་བོ་ཉིད་ཀྱིས་མི་གནས་པ། ལས་བྱ་བའི་མཐའ་ཐམས་
ཅད་དང་བྲལ་བ། རྟོག་པ་དང་རྟོག་པའི་ཡུལ་ལས་འདས་པ། ཐོག་མ་མེད་
པའི་སྤྲོས་པ་རྣམ་པར་དག་པའི་ཆོས་སྟོན་ཏོ་སྙམ་པ་ཡང་ཡིན་ཏེ། ཅིའི་
ཕྱིར་ཞེ་ན། ཆོས་ཐམས་ཅད་ཀྱི་རང་གི་ངོ་བོ་ཉིད་ཕྱིན་ཅི་མ་ལོག་པ་དེ་
ཡིན་པའི་ཕྱིར་རོ། །ཞེས་དང་། ཤེས་རབ་མཆོག་ཏུ་གྱུར་པའི་རྟོགས་པ་
ཡང་དག་པ་ལས་ལྷག་མ་བཞི་གཅིག་ལ་གཅིག་བརྒྱུད་པའི་ཁྱད་པར་
14
འ



གྲུབ་མཐའི་སྤྱི་བཤད་སྐབས་དང་བོ་འཕྲོས་དོན་དང་བཅས་པ་བཤད་པ། །
གྱིས་ཉེ་རིང་ཡོད་ཀྱང་རྣམ་པར་གྲོལ་བ་ཐོབ་པར་མཚུངས་པར་བལྟའོ། །
ཞེས་དང་། བཞི་བོ་ནི་རྟོགས་པའི་ཐབས་བློའི་རིམ་པ་དེ་ལྟར་སྣང་སྟེ། དོན་
ཡང་དག་པ་ཉིད་མ་ཡིན་ནོ། །ཞེས་གསུངས་པ་ལྟར་རོ། །འདིར་འཕྲོས་
དཔྱད་གཞི་ཅུང་ཟད་བཀོད་ན། སྟག་ཚང་ལོ་ཙཱ་བས། བོད་ཀྱི་བོན་པོས་
བདག་མེད་དང་ཕྱག་རྒྱ་བཞི་འདོད་པས་མུ་སྟེགས་ཕྱི་རོལ་པ་མིན་ལ།
མཆོག་གསུམ་ལས་གཞན་ལ་སྐྱབས་སུ་འགྲོ་བས་ནང་བའང་མིན་པས།
སྒྲོ་བཏགས་གཉིས་མིན་དུ་རིགས་སོ་གསུང་། བཅོམ་ལྡན་རིགས་རལ་གྱི་
གྲུབ་མཐའ་རྒྱན་གྱི་མེ་ཏོག་ལས་ཀྱང་། དཀོན་མཆོག་གསུམ་ལ་སྐྱབས་
སུ་འགྲོ་མི་འགྲོ་ཙམ་ཡང་མ་ཡིན་ཏེ། སྐྱབས་སུ་མི་འགྲོ་བ་མང་བོ་གཉིས་
ཀ་མ་ཡིན་པར་གནས་པའི་ཕྱིར་རོ། །ཞེས་བཤད། ཀུན་མཁྱེན་བླ་མས་
སྟག་ལོའི་དེ་མི་འཐད་དེ། སངས་རྒྱས་པ་ལས་ཕྱི་རོལ་ཏུ་གྱུར་པའི་གྲུབ་
མཐའ་སྨྲ་བ་ཡིན་པས་ཕྱི་རོལ་པ་ཡིན་པ་དང་། ཕྱག་རྒྱ་བཞི་དང་བདག་
མེད་སོགས་བན་བོན་གཉིས་ཐ་སྙད་འདྲ་ཡང་དོན་མི་འདྲ་གསུང་། བློ་གླིང་
བས་བོན་པོ་ཕྱི་རོལ་པ་མ་ཡིན་ཏེ། བོད་ན་ཡོད་པའི་ཕྱིར་གསུང་། སྤྱན་སྔ་
བློ་གྲོས་རྒྱལ་མཚན་པས། བོད་དུ་དར་བའི་བོན་པོ་ནི་ལྟ་བ་གྲུབ་མཐའི་
གཞུང་ངོ་བོ་ལ། ཐེག་པ་ཆེ་ཆུང་དང་ཁྱད་མེད་དེ། ཆོས་ཀྱི་དེ་ཉིད་འདོན་པ་
བསྒྱུར་བ་ཙམ་དུ་འདུག་པ་ཁོ་རང་གི་མདོ་རྒྱུད་དུ་འདོད་པ་རྣམས་ལ་
བལྟས་ན་ཆེས་གསལ་བར་སྣང་ངོ་། །ཁོ་རང་ཚོ་ཡང་ཆོས་དང་བོན་ནང་
གསེས་ཀྱི་ཁྱད་པར་རྣམས་མིན་པ། ལྟ་གྲུབ་དང་གཞི་ལམ་འབྲས་གསུམ་



A
གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ལ་ཁྱད་མེད་པར་འདོད་པར་སྣང་ངོ་། །ཕྱི་ནང་གི་ཁྱད་འབྱེད་ནི་ལྟ་བ་
བཀར་བཏགས་ཀྱི་ཕྱག་རྒྱ་བཞི་དང་སྐྱབས་འགྲོས་འབྱེད་པར་གྲགས་
ཤིང་། བོན་པོའང་འདུ་བྱས་མི་རྟག ཟག་བཅས་སྡུག་བསྔལ། ཆོས་ཐམས་
ཅད་བདག་མེད། མྱང་འདས་ཞི་བའི་ཕྱག་རྒྱ་བཞི། ཆོས་དང་བོན་མིང་
ཙམ་མ་གཏོགས། དོན་འདྲ་བའི་དཀོན་མཆོག་གསུམ་ལ་སྐྱབས་འགྲོ་དང་།
ངེས་འབྱུང་དང་། བྱང་ཆུབ་ཀྱི་སེམས་དང་། ཕྱིན་དྲུག་དང་གནས་ལུགས་
སྟོང་བ་ཉིད་སོགས་ཕྱི་རོལ་པ་ལ་ནམ་ཡང་མེད་པའི་ཁྱད་ཆོས་རྣམས་
ཁས་ལེན་པར་སྣང་བས་ནང་བ་ལ་ཐེ་བར་མངོན་ནོ། །དེ་མིན་ཕྱི་ནང་གི་
ཁྱད་འབྱེད་དེས་མི་ཆོག་པར་འགྱུར་རོ། །ཞེས་དེའི་གྲུབ་མཐའི་རྣམ་དབྱེ་
ལས་གསུངས་སོ། །སྟག་ལོའི་གྲུབ་མཐར། མཆོག་གསུམ་ལས་གཞན་ལ་
སྐྱབས་སུ་འགྲོ་བ་ཕྱི་རོལ་མུ་སྟེགས་པའི་འཇོག་བྱེད་དུ་ཁ་ཅིག་གིས་
འདོད་པ་ལ། དེ་ལྟར་ན་བོད་ཀྱི་གཤེན་རབ་རྗེས་འབྲང་དང་བཅས་པ་
འཇོག་བྱེད་དེ་ཚང་བས་ཕྱི་རོལ་པ་ཡིན་པར་འགྱུར་ལ། དེ་ཕྱི་རོལ་པ་ཡིན་
པར་འདོད་མི་ནུས་ཏེ། དེ་བཞི་འདོད་པའི་ཕྱི་རོལ་པ་མེད་པའི་ཕྱིར་ཞེས་
སྟོན་པར། གྲུབ་མཐའ་ཀུན་ཤེས་ལས། དེ་ལྟ་ན་བོད་ཀྱི་གཤེན་རབ་རྗེས་
འབྲང་དང་བཅས་པ་རྣམས་དེར་འགྱུར་ལ། ཞེས་བཤད་པ་ཡིན་ལ། གྲུབ་
མཐའ་ཆེན་མོར། དེར་འགྱུར་ཞེས་པ་ནང་བར་འགྱུར་ཞེས་པའི་དོན་དུ་
བྱས་ནས་སྟག་ལོ་དགག་འདུག་པ་ཡི་གེ་ནོར་རམ་དཔྱད་པར་བྱའོ། །གྲུབ་
མཐའ་སྨྲ་བ་ལ་གཞི་ལམ་འབྲས་གསུམ་ཁས་ལེན་པ་ཞིག་དགོས་པར་



གྲུབ་མཐའི་སྤྱི་བཤད་སྐབས་དང་བོ་འཕྲོས་དོན་དང་བཅས་པ་བཤད་པ།
གྲུབ་མཐའ་རིན་ཕྲེང་ལས་བཤད་པ་ལྟར་ན། རྒྱང་ཕན་པས་བཞེད་པའི་དེ་
གསུམ་ལ། མངོན་གྱུར་གཞི་དང་། སྙོམས་འཇུག་ལམ། མྱང་འདས་
འབྲས་བུ་ལ་བཞག་ཆོག་མིན་དཔྱད་ལ། ལྕང་སྐྱེས། རིགས་པས་སྦྱར་
བའི་གཞུང་ལུགས་ལ་བརྟེན་ཏེ་དངོས་པོའི་གནས་ཚུལ་ལ་དཔྱད་ནས་
བླང་དོར་བྱེད་མི་བྱེད་ལ་གྲུབ་མཐའ་སྨྲ་བ་ཡིན་མིན་བཞག་ནས་རྒྱང་ཕན་
ཡང་དེར་བསྒྲུབས་སོ། །རིན་ཕྲེང་དུ་ནང་བ་ཡིན་མིན་མཆོག་གསུམ་ལ་
སྙིང་ཐག་པ་ནས་སྐྱབས་སུ་འགྲོ་བ་ཡིན་མིན་གྱིས་བཞག་ལ། སངས་
འཕགས་ནང་བ་ཡིན་པ་གཞིར་བཞག་ཡིན་པས། མཆོག་གསུམ་ལ་
སྐྱབས་སུ་འགྲོ་མིན་དང་དེའི་དོན་སྐྱབས་སུ་ཁས་ལེན་པ་ཡིན་མིན་དང་།
སྐྱབས་འགྲོའི་རྒྱུ་འཇིགས་དད་གཉིས་ཡིན་ཞེས་པའི་རྒྱུ་དེ་རྒྱུ་མཚན་དང་
རྒྱུ་འབྲས་གང་ཡིན་སོགས་བསམ་པར་བྱ་བ་མང་ངོ༌། །མུ་སྟེགས་ཀྱི་དོན།
སྟག་ལོས། ཐར་བའི་མུ་དང་སྟེགས་ལ་གནས་པས་མུ་སྟེགས་ཞེས་བཤད་
པ་སྒྲ་བཤད་ཙམ་མ་ཡིན་པར་ཐར་བ་དངོས་ལ་གོ་དགོས་པས་མི་འཐད་
ཚུལ་གུང་ཐང་རིན་པོ་ཆེས་གསུངས་ལ། ལྕང་སྐྱས་སྒྲ་བཤད་དེ་ལྟར་རུང་
བར་བསྒྲུབས་ནས། གཞི་འགྲེལ་ལས། ཆུ་ཀླུང་དུ་འཇུག་པའི་ཐར་བའི་
ལམ་ཡོད་པ་འདི་དག་ནི་མུ་སྟེགས་ཅན་ནོ། །ཞེས་པ་མུ་སྟེགས་ཅན་གྱི་སྒྲ་
བཤད་ཡིན་མིན་བརྟག་གསུང་། མདོར་ན་ཀུན་མཁྱེན་ཡབ་སྲས་ཀྱིས་མུ་
སྟེགས་ཅན་ཞེས་པའི་དོན། མུ་སྟེགས་སམ་མཚོའི་འགྲམ་དུ་ཁྲུས་སོགས་
བྱེད་པ་ཐར་བའམ་མཐོ་རིས་ཀྱི་རྒྱུར་སྨྲ་བས་དེ་ལྟར་བཤད་དགོས་པར་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གསུང་། བཅོམ་ལྡན་རིགས་པའི་རལ་གྲིའི་གྲུབ་མཐའ་རྒྱན་གྱི་མེ་ཏོག་ཏུ།
ལྟ་བ་ངན་པའི་མུ་ལ་བརྟེན་པས་ན་མུ་སྟེགས་སོ། །ཡང་ན། མཐོ་རིས་དང་
ཐར་བ་མུ་སྟེགས་དང་དེ་བྱེད་པ་ལ་མུ་སྟེགས་བྱེད་པར་ཤེས་རབ་གོ་ཆས་
བཤད་དེ་མུ་སྟེགས་པ་རང་གི་སྒྲ་བཤད་ཡིན་གསུངས་ཤིང་། རིན་ཕྲེང་དུ།
ལྟ་བ་ངན་པའི་མུ་ལ་སྟེགས་འཆའ་གསུངས་པའང་རིགས་རལ་ལ་བརྟེན་
པར་སྣང་། གྲུབ་མཐའི་རང་འགྲེལ་གྱི་འདི་ཐད་ཀྱི་པར་སྐྱོན་སོགས་དོགས་
གཞི་ཡོད་ས་ནི། བཤེས་སྤྲིང་དྲངས་སྐབས། རུས་སྦལ་མགྲིན་ཕྲད་པས་
ཀྱང་ངན་འགྲོ་ལས། །ཞེས་ངན་འགྲོ་ཞེས་པ་མ་དག་སྟེ། དུད་འགྲོ་ཟེར་
དགོས་པ་འགྲེལ་བས་འགྲུབ་པས་པར་སྐྱོན་ཡིན་པར་བཤད། སྤུན་པ་
འཕྱར་བའི་དོན། དཔལ་ལྡན་ཆོས་རྗེས་(སྤྱི་ལོ༡༧༩༧ -༡༨༦༤)ཞིང་བ་
རྣམས་ཀྱིས་འབྲུའི་སྤུན་པ་རླུང་གིས་འཕྱར་ན་བཟང་ཞིང་མ་འཕྱར་ན་ངན་
པར་བརྩིས་པ་ལྟར་ཚེ་འདི་བློས་ཐོང་ན་བཟང་ཞིང་མ་ཐོད་ན་དགེ་བ་གང་
བྱེད་ཀྱང་ཚེ་འདིའི་སྣང་ཤས་དང་འདྲེས་ནས་ཁ་ཟས་དུག་ཅན་ལྟར་འགྱུར་
བས་ཞེས་སོགས་གསུང་མོད། འབྲུའི་སྦྱིན་པ་རླུང་ལ་འཕྱར་ན་འབྲུ་མི་
འོངས་པའི་དོན་ནོ། །གྲུབ་དབང་དགེ་སློང་ཡིད་ཀྱི་ཤིང་རྟས་ཀྱང་། ཞེས་
པར། དཔལ་ལྡན་ཆོས་རྗེས། སྒྲུབ་ཐབས་ལས། དགེ་སློང་ཡིད་ཀྱི་ཤིང་རྟ་
བསྐྱོད་པས་འདི་བརྩམས་སོ། །ཞེས་བྱུང་བ་རྩོམ་པ་བོའི་མིང་ཡིན་མིན་
དཔྱད་གསུང་དོན། ཡིད་ཀྱི་ཤིང་རྟ་ནི་འདོད་ཆགས་ཀྱི་མིང་ཡིན་པས།
དགེ་སློང་འདོད་ཆགས་བསྐྱོད་པས་འདི་བརྩམས་ཞེས་ཁེངས་སྐྱུངས་ཡིན་



གྲུབ་མཐའི་སྤྱི་བཤད་སྐབས་དང་བོ་འཕྲོས་དོན་དང་བཅས་པ་བཤད་པ།
སྲིད་པར་དགོངས་ངེས་ལ། རྗེ་འཇིགས་མེད་དམ་ཆོས་རྒྱ་མཚོས་(སྤྱི་
ལོ༡༩༣༣ལོའི་ཟླ༦ཚེས༢༨)མི་ཏྲ་བརྒྱ་རྩ་གནང་སྐབས་ཀྱི་ཟིན་བྲིས་
མཁས་དབང་དཔྱི་ས་བློ་གྲོས་ཚང་གིས་བཏབ་པ་ལས། དཔལ་ལྡན་ཆོས་
རྗེས། ཡིད་ཀྱི་ཤིང་རྟ་བསྟན་བཅོས་ཀྱི་མིང་ཡིན་པས་མ་འགྲིགས་ཟེར་བ་
བདེན་ཤས་ཆེ་ཞེས་འབྱུང་བ་དཔལ་ལྡན་ཆོས་རྗེའི་དགོངས་པ་ཡིན་མིན་
དཔྱད་དགོས་ལ། འཕགས་ཡུལ་བར་བྲམ་ཟེ་ཆགས་པ་ལ་དགའ་བ་དང་
ཟླ་བ་ལ་དགའ་བ་ཞེས་བྱ་བའི་མིང་ཅན་ཡང་ཡོད་པ་ནི། སྨན་དཔྱད་ཡན་
ལག་བརྒྱད་པའི་སྙིང་བོའི་འགྲེལ་བ་ཟླ་ཟེར་ཏེ་སྡེ་བསྟན་གོ་བའི་༣༠༤ན།
ལས། དེ་སྲས་ཚོགས་ལ་མངོན་པར་དགའ། །དེའི་བུ་ཟླ་བ་མངོན་དགའ་
བདག ཅེས་དང་། སྨན་མིང་ཟུར་བཀོལ་སྒྲ་སྦྱོར་ངེས་པ་སྟེ་སྡེ་བསྟན་ཧེ་
བའི་༡༣བ༢ལས། ཆགས་ལ་མངོན་པར་དགའ་བའི་བུ། །ཟླ་བ་དགའ་བ་
ཞེས་བྱ་བས། །ཞེས་འབྱུང་བ་ལྟར། ཡིད་ཀྱི་ཤིང་རྟ་ལ་དགའ་བའམ་ཡིད་
ཀྱི་ཤིང་རྟ་བསྐྱོད་པ་བྱ་བའང་དེ་འདྲ་ཡིན་ནམ་དཔྱད་ཅིང་། ལར་དགེ་སློང་
ཡིད་ཀྱི་ཤིང་རྟ་བསྐྱོད་པས་འདི་བརྩམས་སོ། །ཞེས་པའི་ཚིག་དེ་སྡེ་བསྟན་
རྒྱད་མུ་བའི་༡༡ ༩ན༤ལས་འབྱུང་ལ། ས་པཎ་གྱི་རྣམ་ཐར་ལས་ཁ་ཆེ་
པཎ་ཆེན་ལ་རྣམ་འགྲེལ་གྱི་འགྲེལ་བ་ཡིད་ཀྱི་ཤིང་རྟ་ལ་དགའ་བའི་སྟེང་
ནས་ཚད་མ་གསན་པར་བཤད་པའི་ཡིད་ཀྱི་ཤིང་རྟ་ལ་དགའ་བའང་
རྩོམ་པ་བོའི་མཚན་བསྟན་བཅོས་ལ་ཐོགས་པ་ལྟ་བུ་སྟེ་ཞར་བྱུང་ངོ་། །གྲུབ་
མཐའ་ཆེན་མོ་འདིར། མུ་སྟེགས་རླུང་ཞགས་གྲུབ་པས་སངས་རྒྱས་ཁོར་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བཅས་ཀྱི་ཡོན་ཏན་གང་ཡང་མི་ཤེས་ཀྱང་དགེ་སློང་གི་ཆོས་གོས་ཀྱི་ཚལ་
བུ་སྐེ་ལ་བཟུང་བས། གནོད་སྦྱིན་འབྱུང་བོ་དུ་མས་གཙེས་མ་ནུས་པར་
བཤད་པ་ལྟར། ཞེས་དང་། དབལ་མང་ཚང་(སྤྱི་ལོ༡༧༦༤-༡༨༥༣）
གི་བདེ་ཟིན་སྙིང་གི་མེ་ལོང་ལས། སྔོན་ཆོས་གོས་ཀྱི་ཚལ་བུ་ལ་སྟོན་པའི་
ན་བཟའ་ཡིན་ཞེས་སྐེ་ལ་བཏགས་པས་མུ་སྟེགས་རླུང་ཞགས་གྲུབ་པས་
ཀྱང་མ་ཚུགས་ན་ཞེས་པར། དཔལ་ལྡན་ཆོས་རྗེས་རླུང་ཞགས་གྲུབ་པ་
དང་ཚལ་བུ་སྐེ་ལ་འདོགས་མཁན་སོ་སོ་ཡིན་པས་དཔྱད་གཞིར་གསུངས་
ལ། བདེ་ཐང་འཇམ་དབྱངས་ཐུབ་བསྟན་རྒྱ་མཚོའི་(སྤྱི་ལོ༡༨༥༠4-༡༩༠༥)
གསུང་སྒྲོས་རྗེ་འཇིགས་མེད་འཕྲིན་ལས་རྒྱ་མཚོས(སྤྱི་ལོ༡༨༦༦-༡༩༤༨)
བཀོད་པ་ལས་རླུང་ཞགས་གྲུབ་པ་དང་ཞེས། དང་སྒྲ་ཞིག་དགོས་སམ་
གསུངས། སློབ་དཔོན་ལེགས་ལྡན་ཞབས་ཀྱིས་ཀྱང་། སེམས་ཙམ་པ་
འགོག་ཀྱང་དེ་ལ་ཐེག་པ་ཆེན་པོའི་སློབ་དཔོན་འཕགས་པ་ཐོགས་མེད་དང་།
དབྱིག་གཉེན་ལ་སོགས་པ་ནི་གཞན་དུ་སངས་རྒྱས་ཀྱིས་ལུང་བསྟན་ཅིང་།
ཞེས་བཤད་ལ། ཞེས་པ། རྟོག་གེ་འབར་བར། སློབ་དཔོན་ཐོགས་མེད་དང་།
དབྱིག་གཉེན་ལ་སོགས་པ་གཞན་དག་ནི། དེ་བཞིན་གཤེགས་པས་ལུང་
བསྟན་ཅིང་ས་རབ་ཏུ་བརྙེས་པའི་འཕགས་པ་ཀླུ་སྒྲུབ་ཀྱིས་ཡང་དག་པར་
རྟོགས་པའི་ཐེག་པ་ཆེན་པོའི་དོན་གྱི་ལུགས་གཞན་དུ་འདྲེན་པར་བྱེད་ཅིང་
ངོ་ཚ་དང་ཁྲེལ་མེད་པ་དོན་རྣམ་པར་མི་ཤེས་པ་དེ་བཞིན་དུ་རྣམ་པར་ཤེས་
ཤིང་མཁས་པར་ང་རྒྱལ་བྱེད་པ་དག་འདི་སྐད་སྨྲ་སྟེ་ཞེས་བྱུང་བ་ལྟར། དེ་



གྲུབ་མཐའི་སྤྱི་བཤད་སྐབས་དང་བོ་འཕྲོས་དོན་དང་བཅས་པ་བཤད་པ།
བཞིན་གཤེགས་པས་ལུང་བསྟན་ཅིང་ཞེས་པ་ཐོགས་མེད་སྐུ་མཆེད་ལ་
སྦྱར་རྒྱུ་མ་ཡིན་པར་ཀླུ་སྒྲུབ་ལ་སྦྱར་དགོས་ཤིང་། གཤམ་དུ། བྷ་བྱས་
སྐྱོན་བཟུང་ཞེས་སོགས་ཀྱི་རང་འགྲེལ་དུ་ལུང་དེ་དྲངས་ལུགས་ཀྱིས་ཀྱང་
ཤེས་སོ། །སྤྱིར་ཐོགས་མེད་སྐུ་མཆེད་ལུང་བསྟན་པའི་མདོ་ཚིག་ཡོད་
པར་ལེགས་ལྡན་གྱིས་ཀྱང་བཞེད་དགོས་སམ་དཔྱད། མཇུག་ཏུ། རིགས་
པ་དྲུག་ཅུ་བ་དྲངས་པ་ལས། ལ་སོགས་ལྟ་བས་འཕྲོག་པ་མིན། །ཞེས་པའི་
མིན་མ་དག་སྟེ་ཡིན་ཟེར་དགོས། སྐབས་དང་བོའི་སྐོར་རྫོགས་སོ། །
21



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྐབས་གཉིས་པ་རྒྱང་ཕན་པའི་གྲུབ་མཐའ་འཕྲོས་
དོན་དང་བཅས་པ་བཤད་པ།
ཚེ་ལོ་དཔག་མེད་དུས་སུ་སེར་སྐྱ་ཡིས། །
གྲངས་ཅན་གཞུང་བརྩམས་དེའི་བདག་རྣམ་དབྱེ་ལ། །
སྒྲོ་བཏགས་མི་འདྲས་མི་སྟེགས་ལུགས་མང་གྱེས། །
ཞེས་བསྐལ་བ་ཡ་ཐོག་གི་མི་རྣམས་ཚེ་ལོ་དཔག་མེད་དམ་ཚད་མེད་
ཐུབ་པའི་དུས་སུ་བྲམ་ཟེའི་རིགས་ཀྱི་དྲང་སྲོང་སེར་སྐྱ་ཞེས་བྱ་བ་བྱུང་སྟེ་
གྲངས་ཅན་གྱི་གཞུང་བརྩམས་ཤིང་། གཞུང་དེར་རྟག་གཅིག་རང་དབང་
ཅན་གྱི་བདག་ཡོད་པའི་སྲོལ་བཏོད་ཅིང་། ཕྱིས་སུ་དེ་ལ་བརྟེན་ནས་མུ་
སྟེགས་པའི་ལུགས་ཉེར་ལྔ་གྱེས་ཀྱང་། མུ་སྟེགས་པའི་ལུགས་ཐམས་ཅད་
གྲངས་ཅན་ལས་གྱེས་པ་མ་ཡིན་པར་རྗེ་བླ་མས་འཇུག་འགྲེལ་དུ་བཤད་
དོ་ཞེས་སོ། །དེ་ལ་འདོད་ཚུལ་མི་གཅིག་པ་ཡོད་དམ་ཞེ་ན།
འགའ་ཞིག་གདོད་ནས་སྟོན་སོགས་ཐ་དད་འཆད། །
ལ་ལར་ཀུན་སྟོན་དྲང་སྲོང་མཆོད་འོས་འདོད། །
ཅེས་འགའ་ཞིག་གིས་ཚུལ་དེ་མི་འཐད་དེ། དང་བོ་ནས་མུ་སྟེགས་པ་



སྐབས་གཉིས་པ་རྒྱང་ཕན་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
དེ་དག་གི་སྟོན་པ་ཐ་དད་ཡིན་པའི་ཕྱིར་ཟེར་ལ། ལ་ལས་ཕྱི་རོལ་པ་ཀུན་
ཀྱི་སྟོན་པ་དྲང་སྲོང་མཆོད་འོས་ཡིན་པར་འདོད་ཅེས་སོ། །མངོན་པར་
འབྱུང་བའི་མདོ་སྟེ་སྡེ་བཀའ་མདོ་སྡེ་ས་བའི༦ན༧ལས། འཛམ་བུའི་གླིང་
དུ་སོང་ལ་རྟོག་གེ་བ་དྲུག་དང་། རྗེས་སུ་སྒྲོག་པ་དྲུག་དང་། སྙོམས་པར་
འཇུག་པ་དྲུག་ཟིལ་གྱིས་མནན་ནས་བདུད་རྩི་རྟོགས་པར་བྱ་སྟེ། ཞེས་
དང༌། དེ་ལ་རྟོག་གེ་བ་དྲུག་གང་ཞེ་ན། འདི་ལྟ་སྟེ། འོད་སྲུང་རྫོགས་བྱེད་
དང་། ཞེས་སྟོན་པར་འགྲན་བཙུགས་པའི་མུ་སྟེགས་སྟོན་པ་དྲུག་བགྲང་
ཡོད་ལ། རྗེས་སུ་སྒྲོག་པ་དྲུག་གང་ཞེ་ན། འདི་ལྟ་སྟེ། བྲམ་ཟེ་སྒྱུས་རྒལ་
དང་། བྲམ་ཟེ་རྣས་རྡེག་དང་། བྲམ་ཟེ་བཟང་ལྡན་དང་། བྲམ་ཟེ་ཚངས་པའི་
ཚེ་དང་། བྲམ་ཟེ་པད་མའི་སྙིང་བོ་དང་། བྲམ་ཟེ་དམར་བོའོ། །སྙོམས་པར་
འཇུག་པ་དྲུག་གང་ཞེ་ན། འདི་ལྟ་སྟེ། རངས་བྱེད་ཀྱི་བུ་ལྷག་སྤྱོད་དང་། སྒྱུ་
རྩལ་ཤེས་ཀྱི་བུ་རིང་འཕུར་དང་། ཀུན་ཏུ་རྒྱུ་རབ་བཟང་དང་། བྲམ་ཟེ་ཁྱེའུ་
ཀུན་རྒྱལ་དང་། དྲང་སྲོང་ཉོན་མོངས་མེད་པ་དང་། ལྟེང་རྒྱས་འོད་སྲུང་
རལ་བ་ཅན་ནོ། །ཞེས་གསུངས་པ་ལྟར་གྱི་སྟོན་པ་བཅོ་བརྒྱད་པོ་རྒྱང་ཕན་
པའི་སྟོན་པ་ཡིན་པར་བཅོམ་ལྡན་རིགས་པའི་རལ་གྲིའི་གྲུབ་མཐའ་རྒྱན་
གྱི་མེ་ཏོག་ཏུ་བཤད་པ་ལྟར། ཕྱྭ་བ་ཆོས་སེང་གི་གྲུབ་མཐའ་ལས་ཀྱང་
ཀ་ཏྱའི་བུ་ནོག་ཅན་སོགས་མུ་སྟེགས་སྟོན་པ་དྲུག་རྒྱང་ཕན་པའི་གཞུང་
སྨྲ་བ་ཁོ་ན་ཡིན་པར་བཤད་པ་དང་། འདིའི་རང་མཆན་དུ་ཡང་དེ་ལྟར་
གསུང་། གུང་རུ་རྒྱལ་མཚན་བཟང་བོས་རྟོག་གེ་སྡེ་ལྔ་བོའི་སྟོན་པ་ཡིན་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
པར་བཤད་དོ། །འོན་ཀྱང་། སྟོན་པ་དྲུག་གི་འདོད་ཚུལ་སོ་སོར་སྡེ་བཀའ་
འདུལ་བ་ཀ་བའི་༢༣བ༣ལས་རིམ་བཞིན་འབྱུང་བ་ལས་གཉེན་གྱི་བུ་
གཅེར་བུ་བའི་འདོད་ཚུལ་ཐད་དུ། སྐྱེས་བུ་གང་ཟག་འདིས་སོ་སོར་མྱོང་
བ་གང་ཡིན་པ་ཅི་ཡང་རུང་སྟེ། དེ་ཐམས་ཅད་སྔོན་བྱས་པའི་རྒྱུ་ལས་བྱུང་
བ་ཡིན་ནོ། །ལས་རྙེད་པ་རྣམས་ནི་དཀའ་ཐུབ་ཀྱིས་འབྱུང་བར་འགྱུར་
ལ། ལས་གསར་བ་རྣམས་ནི་མི་བྱ་བའི་ཆུ་ལོན་གྱིས་ལྡོག་པར་བྱའོ། །དེ་
ལྟར་ན་ཕྱིན་ཆད་ཟག་པ་མེད་དོ། །ཟག་པ་མེད་ན་ལས་ཟད་དོ། །ལས་ཟད་
ན་སྡུག་བསྔལ་ཟད་དོ། །ཞེས་ཡོངས་གྲགས་ཀྱི་གཅེར་བུ་བའི་འདོད་ཚུལ་
དང་མཐུན་ལ། ཡང་དག་རྒྱལ་བ་ཅན་ཏེ་གཅེར་བུ་བའི་སྟོན་པའི་འདོད་
ཚུལ་ཐད་དུ་ཡང་བདེན་པ་དང་མི་འཚེ་བ་ནི་ཆོས་སོ། །ཞེས་དང་། ཚེ་འདི་
ཉིད་ལ་མྱ་ངན་ལས་འདས་པར་སྒྲུབ་པར་བྱེད་ན་དེ་ལྟ་ན་ལེགས། གལ་ཏེ་
སྒྲུབ་པར་མི་བྱེད་ན་ཡང་ཚངས་པའི་འཇིག་རྟེན་དུ་ཉེ་བར་འགྲོ་བར་འགྱུར་
ཏེ། ཞེས་གསུངས་པ་ལྟར། འདི་གཉིས་རྒྱང་ཕན་པ་དངོས་མིན་པར་སྣང་
སྟེ་དཔྱད། མཆོད་སྦྱིན་གྱི་སྔ་ཕྱི་སོགས་ཇི་ལྟ་བུ་ཞེ་ན།
མཆོད་སྦྱིན་གཉིས་རིམ་འདིར་བྱུང་གྲངས་ཅན་སྔ། ། །
ཞེས་དག་པའི་མཆོད་སྦྱིན་དང་མ་དག་པའི་ཕྱུགས་སྦྱིན་གཉིས་རིམ་
བཞིན་བྱུང་ཞིང་བསྐལ་བ་འདི་ལ་རྒྱ་གར་གྱི་མུ་སྟེགས་པའི་གྲུབ་མཐའི་
བྱུང་རིམ་ལ་གྲངས་ཅན་སྔ་བ་ཡིན་ནོ་ཞེས་སོ། །དེའི་མིང་གི་རྣམ་གྲངས་
ཇི་ལྟ་བུ་ཞེ་ན། །
24



སྐབས་གཉིས་པ་རྒྱང་ཕན་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
གཞན་སྡེ་ཕྱི་བ་མུ་སྟེགས་བྱེད་སོགས་མིང་། །
ཞེས་མིང་གི་རྣམ་གྲངས་ལ་གཞན་སྡེ་དང་ཕྱི་རོལ་པ་དང་མུ་སྟེགས་
པ་སོགས་ཡོད་ཅེས་སོ། །མུ་སྟེགས་པའི་དབྱེ་བ་ཞིབ་ཏུ་ཕྱེ་ན་གང་འདྲ་
ཡོད་ཅེ་ན། གནས་ས་
ཉེར་ལྔར་བཤད་ཀྱང་འདིར་གསལ་མི་འདྲ་ཁྱིམ། །
ལྡར་འཁྲུལ་རང་སྡེར་མི་མཚུངས་གྲངས་མ་བཀག །
ཆད་སྨྲ་གཅིག་དང་རྟག་སྨྲ་བཅུ་གཅིག་གྲགས། །
ཞེས་མུ་སྟེགས་དབྱེ་བ་ཉེར་ལྔར་མདོ་དང་ཤེར་སྒྲོན། རྩ་ཤེས་ཊིཀ་
ཆེན་དང་སྟོང་ཐུན་བཅས་ནས་བཤད་ཀྱང་། འདིར་འདོད་ཚུལ་མི་འདྲ་བ་
གསལ་བར་ཡོད་པ་ཁྱིམ་སྟེ་བཅུ་གཉིས་ཡོད་ལ། སྟག་ལོས་ལྔར་ངེས་པར་
བཤད་པ་འཁྲུལ་ཏེ་ལོག་བཤད་ལ་མཐའ་མེད་པས། བཙན་པོའི་འཛམ་
གླིང་རྒྱས་བཤད་དུ་འབྱུང་བ་ལྟར། འཕགས་ཡུལ་བའི་ཕྱི་རོལ་པའི་གྲུབ་
མཐའ་སྨྲ་བ་ཞལ་མཇལ་བ་དྲུག་དང་། ལམ་པ་བཅུ། སྡིག་སྦྱངས་སོ་དྲུག་
སོགས་དེ་གང་དུ་ཡང་མི་འདུ་བས། རང་སྡེ་ལྟར་གྲངས་ངེས་བཟུང་ཡོད་
མི་དགོས་ཤིང་། ངེས་བཟུང་མིན་ཡང་འདོད་ཚུལ་མི་འདྲ་བ་བཅུ་གཉིས་
སྔོན་ནས་བོད་དུ་འགྱུར་བའི་རྒྱ་གཞུང་དག་ལས་གསལ་བ་ནི། ཆད་སྨྲ་
རྒྱང་ཕན་པ་གཅིག་དང་། རྟག་སྨྲ་བཅུ་གཅིག་ཡོད་པས་སོ་ཞེས་པའོ། །
ཆད་སྨྲ་གཅིག་པོ་གྲངས་ཉུང་བས་དང་བོར་བཤད་པ་ལ། རྒྱང་ཕན་པའི་
སྟོན་པ་དང་མིང་གི་རྣམ་གྲངས་གང་ཞེ་ན།
25



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
ཕུར་བུ་འཇིག་རྟེན་མིག་དང་འཇུག་སྟོབས་སྟོན། །
ཚུར་མཛེས་ཆད་སྨྲ་མེད་སྨྲ་ཕུར་བུ་བ། །
རྒྱང་ཕན་སོགས་སོ་རང་བཞིན་རྒྱུར་སྨྲ་འཁྲུལ། ། །
ཞེས་རྒྱང་ཕན་པའི་སྟོན་པ་དྲང་སྲོང་ཕུར་བུ་དང་། འཇིག་རྟེན་མིག་
དང་། འཇུག་སྟོབས། གཞོན་ནུ་གདོང་དྲུག་བཅས་ཡིན་ལ། ཚུར་རོལ་
མཛེས་པ་དང་། ཆད་སྨྲ་བ། ཕུར་བུ་བ། རྒྱང་ཕན་པ་བཅས་ནི་དེའི་མིང་གི་
རྣམ་གྲངས་ཡིན་ལ། སྟག་ལོས། རང་བཞིན་རྒྱུར་སྨྲ་བ་ཡང་དེའི་མིང་གི་
རྣམ་གྲངས་སུ་བགྲང་བ་འཁྲུལ་ཏེ། ཀཱཤིའི་ཚད་ཆེན་དཀའ་འགྲེལ་ཏེ་སྡེ་
བསྟན་ཟེ་བའི་༡༨༡ན༥ལས། སྔ་མ་ནི་རང་བཞིན་རྒྱུར་འདོད་ལ། འདི་ནི་
དེ་ཡང་མི་འདོད་དོ། །ཞེས་པ་རྩ་འགྲེལ་གྱིས་འགྲུབ་པའི་ཕྱིར་ཞེས་པའོ། །
འོན་ཀྱང་། སློབ་དཔོན་ཨ་ཝ་དྷུ་ཏཱིའི་ཞབས་ཀྱིས་མཛད་པའི་ཆོས་ཐམས་
ཅད་རབ་ཏུ་མི་གནས་པར་སྟོན་པའི་དེ་ཁོ་ན་ཉིད་ཚིགས་སུ་བཅད་པ་ཕྱེད་
ཀྱི་འགྲེལ་བ་སྟེ་སྡེ་བསྟན་རྒྱུད་ཞི་བའི་༢༡༥བ༧ལས། སྐྱེ་བ་མེད་ལས་སྐྱེ་
འདོད་ན། །རང་བཞིན་རྒྱུར་སྨྲ་རྒྱང་ཕན་པ། །ཞེས་གསུངས་པས། སྟག་
ལོའི་ཁུངས་འདི་དག་ཡིན་སྣང་ངོ༌། །རྒྱང་ཕན་པ་ལ་རྒྱུ་འབྲས་དང་ལྷ་ཚེ་
སྔ་ཕྱི་སོགས་འདོད་མིན་གཉིས་བཤད་པས། སྟག་ལོས་རྒྱང་ཕན་པ་ཡིན་
ན་སྐྱེ་བ་སྔ་ཕྱི་གཏན་མེད་འདོད་པས་ཁྱབ་པ་དང་འགྲོ་བ་མི་དུད་འགྲོ་མི་
གསལ་བའི་འགྲོ་བ་གསུམ་ཙམ་ཁས་ལེན་མཁན་གྱིས་ཁྱབ་པར་བཤད་པ་
26



སྐབས་གཉིས་པ་རྒྱང་ཕན་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
དང་། ཕྲ་བའི་གྲུབ་མཐར་འདི་བས་མི་དང་དུད་འགྲོ་ལས་གཞན་པའི་འགྲོ་
བ་ཁས་མི་ལེན་པར་བཤད་པ་འཁྲུལ་ཞེས་སྟོན་པར།
རྒྱུ་འབྲས་ལྷ་སོགས་མི་འདོད་འདོད་བཤད་ཕྱིར། །
སྔ་ཕྱི་གཏན་མེད་འགྲོ་གསུམ་ཙམ་སོགས་འཁྲུལ། །
ཞེས་པ་ལྟར་ལ། དུང་དཀར་གྲུབ་མཐར་ཡང་། རྒྱང་ཕན་པ་ཚང་མས་
ལས་རྒྱུ་འབྲས་ཁས་མི་ལེན་པར་བཤད་པའང་ཞར་ལ་ཁེགས་སོ། །རྒྱང་
ཕན་པས་དེ་ལྟར་འདོད་པའི་རྒྱུ་མཚན་ལ་སྣ་ཚོགས་ཡོད་ཅེས་སྟོན་པར། །
རྟོག་གེ་སྙོམས་འཇུག་འདོད་གདུང་ཕན་རློམ་གྱིས། ། ་
ཞེས་རྟོག་གེ་སྟེ་རིགས་པ་ལྟར་སྣང་དང་། སྙོམས་འཇུག་ལ་བརྟེན་
པའི་མངོན་ཤེས་རྩིང་བོ་དང་། འདོད་པས་གདུངས་པ་དང་། ཕུར་བུས་
རྨོངས་ནས་ཕན་རློམ་གྱིས་བཤད་པ་སོགས་ཡོད་པས། སྟག་ལོས་འདོད་
གདུངས་ཁོ་ནས་བྱས་ཟེར་བ་འཁྲུལ་ཞེས་པའོ། །རྒྱང་ཕན་པའི་རྟོག་གེའི་
རིགས་པ་ལྟར་སྣང་ཇི་ལྟ་བུ་ཞེ་ན། ལས་
མཐོང་མིན་རྗེས་འགྲོ་མེད་པས་རྒྱུ་འབྲས་མེད། །
ལུས་སེམས་ཙམ་བདག་ཞིག་ཕྱིར་སྔ་ཕྱི་མེད། ། མ་
སེམས་ལུས་ཐ་དད་ལ་བརྟེན་རྒྱུད་གཅིག་མིན། །
འབྱུང་ལས་སེམས་སྐྱེས་མྱང་འདས་དངོས་པོ་མེད། ། ཕྱི་
མངོན་སུམ་ཚད་མ་རྗེས་དཔག་ཚད་མིན་འཁྲུལ། ། །
སེམས་ཕྱིར་དེ་སྔོན་སོང་གྲུབ་གཡོ་དྲནའང་ཕྱིར། །



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གོམས་གསལ་རྗེས་འགྲོས་ཀུན་མཁྱེན་རྒྱུ་འབྲས་གྲུབ། །
དེ་མེད་མངོན་མིན་རྗེས་དཔག་བཀག་ཕྱིར་ཡང་། །
ཞེས་རྨ་བྱའི་མདོངས་དང་སྲན་ཟླུམ་ཚེར་མ་སོགས་རྒྱུ་མེད་པར་ངོ་
བོ་ཉིད་ལས་བྱུང་སྟེ། སུས་ཀྱང་དེ་དག་གི་བྱེད་པོ་མཐོང་བ་མ་ཡིན་པའི་
ཕྱིར་དང་། དགེ་བ་བྱེད་པ་ཁ་ཅིག་ལ་སྡུག་བསྔལ་འབྱུང་བ་སོགས་མཐོང་
བས། དགེ་བའི་རྗེས་སུ་བདེ་བ་འགྲོ་བའི་ངེས་པ་མེད་པ་དེ་ལྟ་བས་ན་རྒྱུ་
འབྲས་ཟེར་བའི་མི་བསླུ་བ་ཞིག་མེད་ལ། ལུས་སེམས་སྐྱེ་འཇིག་གཅིག་པ་
དེ་ལ་བདག་ཟེར་ཞིང་ལུས་ཞིག་དུས་སེམས་ཀྱང་ཞིག་པས་སྐྱེ་བ་སྔ་ཕྱི་
མེད་ལ། རྩོད་གཞིར་གྱུར་པའི་སྔ་མ་ལྷ་དང་ཕྱི་མ་མིར་སྐྱེས་པ་ཞིག་ཡོད་
པའི་དབང་དུ་བྱས་ཀྱང་དེ་གཉིས་རྒྱུད་གཅིག་མ་ཡིན་ཏེ། སྔ་མའི་ལྷའི་
སེམས་དང་ཕྱི་མའི་མིའི་སེམས་གཉིས་ལུས་ཐ་དད་ལ་བརྟེན་པའི་ཕྱིར་
རྒྱུད་གཅིག་མ་ཡིན་ནོ། །འབྱུང་བ་ལས་ཡུལ་འཆར་བའི་སེམས་གསར་
དུ་སྐྱེ་བའི་ཕྱིར་བློ་གོམས་པ་མི་འཐད་པས། མྱང་འདས་ཀྱི་དངོས་པོ་སྟེ་
ཉོན་མོངས་སྤངས་པའི་དགྲ་བཅོམ་མེད་ལ། མངོན་སུམ་ཁོ་ན་ཚད་མ་
ཡིན་ཞིང་རྗེས་དཔག་ནི་ཚད་མ་མ་ཡིན་ཏེ། འཁྲུལ་བའི་ཕྱིར་ཟེར། རྒྱང་
ཕན་པའི་རིགས་པ་ལྟར་སྣང་དེ་དག་དགག་ཚུལ་ཇི་ལྟ་བུ་ཞེ་ན། སེམས་
ཡིན་ན་རང་གི་ཉེར་ལེན་གྱི་སེམས་སྔོན་དུ་སོང་བས་ཁྱབ་སྟེ། དཔེར་ན།
དེ་རིང་གི་སེམས་བཞིན་ནོ། །སྐྱེས་ཙམ་ནས་ནུ་མ་འཚོལ་བ་སོགས་ལ་
སེམས་གཡོ་བས་སྔོན་གོམས་འདྲིས་བྱས་པར་གོ་ལ། ཚེ་སྔོན་མ་དངོས་
28



སྐབས་གཉིས་པ་རྒྱང་ཕན་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
སུ་དྲན་པ་ཡང་ཡོད་པའི་ཕྱིར་དང་། སེམས་གོམས་ན་གསལ་སྣང་འབྱུང་
ཕྱིར་ཀུན་མཁྱེན་འགྲུབ་ལ། དངོས་པོའི་སྐྱེ་འཇིག་ནི། དེ་ལ་ཕན་འདོགས་
ཡོད་མེད་ཀྱི་རྗེས་སུ་འགྲོ་བའི་ཕྱིར་རྒྱུ་འབྲས་ཡོད་པར་གྲུབ་ཅིང་། སྐྱེ་
བ་སྔ་མ་མེད་པ་ཁྱོད་ཀྱིས་མངོན་སུམ་དུ་མཐོང་བ་མིན་ལ། རྗེས་དཔག་
གི་སྒོ་ནས་མི་ཤེས་ཏེ། དེ་ཁྱོད་ཀྱིས་ཚད་མ་ཡིན་པར་བཀག་པའི་ཕྱིར་
ན་དེས་མི་འགྲུབ་པར་མ་ཟད། དེ་ཡོད་པར་སྒྲུབ་པའི་རིགས་པ་ཡང་དག་
ཡོད་ཅེས་པའོ། །ཞར་བྱུང་དོགས་འཕྲོས་ལ། རྩ་བར། ཚེ་ལོ་དཔག་མེད་
ཅེས་འབྱུང་ཡང་། ཀུན་མཁྱེན་བླ་མའི་གྲུབ་མཐའི་རང་འགྲེལ་དུ་འཕགས་
བསྟོད་འགྲེལ་བ་དྲངས་པ་ལས། ཚད་མེད་ཅེས་འབྱུང་བ་ལྟར་བྱེད་དགོས་
ཤིང་། ཚད་མེད་དང་དཔག་མེད་གྲངས་གནས་སོ་སོ་ཡིན་པ་ནི། བྱེ་བྲག་
རྟོགས་བྱེད་དེ་སྡེ་བསྟན་སྣ་ཚོགས་ཁྲོད་ཀྱི་ཅོ་བའི་༡༡༣ན༤ལས། ཚད་
མེད་པ། དཔག་ཏུ་མེད་པ། ཞེས་མངོན་པའི་ལུགས་ཀྱི་གྲངས་གནས་
བརྩི་ཚུལ་བགྲང་སྐབས་སོ་སོར་འབྱུང་བ་ལྟར་རོ། །གྲུབ་མཐའ་མཛོད་
ལས། གྲངས་ཅན་པ་ནི་སྐྱེ་དགུ་རྣམས་ཚེ་ལོ་ཉི་ཁྲི་ཐུབ་པའི་དུས་སུ་བྱུང་
སྟེ། དཀའ་ཐུབ་ལས་གྲོལ་པ་ཐོབ་པའི་དྲང་སྲོང་སེར་སྐྱ་ཞེས་བྱ་བ་བྱུང་སྟེ་
བསྟན་བཅོས་མང་དུ་བརྩམས་པ་ལས། ཞེས་ཀྱང་འབྱུང་ངོ་། །རྒྱུ་འབྲས་
མེད་ཅེས་པའི་འགྲེལ་བར། ཀཱཤིས་གང་ཞིག་ཡོད་པར་དམིགས་པ་དེ་ནི་
ཞེས་པ་མ་དག་སྟེ། སྡེ་བསྟན་ཟེ་བའི་༡༨༡ན༥ལས། གང་ཞིག་ཡོད་པར་
མི་དམིགས་པར་དེ་ནི་རྟོག་པ་དང་ལྡན་པ་རྣམས་ཀྱི་མེད་པའི་ཐ་སྙད་ཀྱི་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཡུལ་ཡིན་ཏེ། དཔེར་ན་རི་བོང་གི་རྭ་བཞིན་ནོ། །དངོས་པོ་རྣམས་ཀྱི་རྒྱུ་
ཡང་ཡོད་པར་མི་དམིགས་སོ་ཞེས་བྱ་བ་ནི་རང་བཞིན་གཏན་ཚིགས་མི་
དམིགས་པའོ། །ཞེས་འབྱུང་བ་ལྟར་བྱེད་དགོས། གྲུབ་འགྲེལ་འདིར་རྒྱང་
ཕན་པ་ལ་སྙོམས་འཇུག་གི་མངོན་ཤེས་ཅན་ཡང་ཡོད་པ་ལྟ་བུར་གསུངས་
ལ། གསེར་ཕྲེང་སྐབས་བཞི་བ་ལས། རྒྱང་ཕན་ལོག་ལྟས་དགེ་རྩ་ཆད་
པའི་རྒྱུད་ལ་མངོན་ཤེས་དང་བསམ་གཏན་གྱི་སྙོམས་འཇུག་མངོན་གྱུར་
དུ་ཡོད་པ་བཞད་གད་ཀྱི་གནས་སོ། །དེས་ན་དང་བོ་རྒྱང་ཕན་མ་ཡིན་པ་
ལ་ཕྱིས་མངོན་ཤེས་ལ་བརྟེན་པའི་ལྟ་བ་དེ་དག་སྐྱེས་ནས་རྒྱང་ཕན་དུ་
སོང་བ་ནི་སྲིད་དོ། །ཞེས་གསུངས་པ་ལྟར་ཁས་བླངས་ན་བདེ་ཞིང་། ཀུན་
མཁྱེན་བླ་མའི་རྣམ་འགྲེལ་མཐའ་དཔྱོད་ལེའུ་གཉིས་པ་ལས། འཇིག་རྟེན་
གྱི་མངོན་སུམ་ལ་གྲགས་པའི་ཕ་མ་སོགས་མེད་པར་འདོད་པའི་བླུན་པོ་
ཡིན་པའི་ཕྱིར་ཏེ། འཇིག་རྟེན་རྒྱང་ཕན་པ་ཡིན་པའི་ཕྱིར། ཞེས་པ་རྟོག་གེ་
ལ་བརྟེན་པའི་རྒྱང་ཕན་པ་ལ་དགོངས་སམ་དཔྱད་དགོས་ལ། ཀུན་མཁྱེན་
བླ་མའི་ཕར་ཕྱིན་སྐབས་བརྒྱད་པའི་མཐའ་དཔྱོད་རྒྱས་པ་ལས། རྒྱང་
ཕན་དང་དཔྱོད་པ་བ་དངོས་པོ་འདི་སངས་རྒྱས་རང་སྣང་ལ་མ་གཟིགས་
ལ། གཞན་ངོར་གཟིགས་ཟེར་བའང་ཁེགས་ཤིང་འདི་དག་འགོག་སླ། ཞེས་
གསུངས་པ་ཡིག་ནོར་ཡིན་མིན་ཡང་དཔྱད་དགོས་པ་དང་། གཡོ་དྲནའང་
ཕྱིར། ཞེས་སོགས་མཐའ་རྟེན་མེད་པ་དང་མཐའ་རྟེན་འ་མ་ཡིན་པའི་རྗེས་
འཇུག་གཞན་ལ་ཡང་སྡུད་པའི་འང་སྒྲ་སྦྱར་བ་རྩ་ཚིག་འདིར་ཐེངས་བཅུ་



སྐབས་གཉིས་པ་རྒྱང་ཕན་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
གཉིས་ཙམ་འབྱུང་བ་ད་ལྟའི་ཡི་གེའི་ཐོབ་ཐང་གི་སྲོལ་དང་མི་མཐུན་པས་
དཔྱད་དགོས་ལ། ཆོས་རྒྱལ་ཁྲི་སྲོང་ལྡེ་བཙན་སྐབས་ཀྱི་བསམ་ཡས་རྡོ་
རིང་ལས། འདའས་པ་དང་། ཞེས་དང་། ཁྲི་གཙུག་ལྡེ་བཙན་སྐབས་ཀྱི་
མཚུར་ཕུའི་རྡོ་རིང་ལས་ཀྱང་། བཅོམ་ལྡན་འདའས་ཞེས་རྗེས་འཇུག་གི་
ཡི་གེ་གཞན་ཡོད་སར་ཡང་འ་མཐའ་བཞག་པ་བཅས་ལ་མཁས་པ་རྣམས་
ཀྱིས་དཔྱད་པར་བྱའོ། །
གp5



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྐབས་གསུམ་པ་གྲངས་ཅན་པའི་གྲུབ་མཐའ་འཕྲོས་
དོན་དང་བཅས་པ་བཤད་པ།
དེའི་སྟོན་པ་དང་མིང་གི་རྣམ་གྲངས་གང་ཞེ་ན།
སེར་སྐྱ་མཆོད་འོས་དབང་ཕྱུག་ཆུ་ཀླུང་སྟོན། །
གྲངས་ཅན་རང་བཞིན་རྒྱུར་སྨྲ་སེར་སྐྱ་སོགས། །
དབྱེ་ངོ་སེར་སྐྱ་མངོན་གསལ་ལྷ་མེད་པ། །
གྲངས་ཅན་ལྷར་བཅས་རྣམ་འགྱུར་ཆུ་ཀླུང་ལུགས། །
ཞེས་དྲང་སྲོང་སེར་སྐྱ་དང་། མཆོད་འོས། དབང་ཕྱུག་ཆེན་པོ། སྟོན་
པ་ཆུ་ཀླུང་རྣམས་སྟོན་པར་འཛིན་ལ། རང་བཞིན་རྒྱུར་སྨྲ་བ། སེར་སྐྱ་བ།
གཙོ་བོ་བ་རྣམས་མིང་གི་རྣམ་གྲངས་སོ་ཞེས་པའོ། །ངོ་བོའི་དབྱེ་བ་གང་
ཞེ་ན། སེར་སྐྱ་ལྷ་མེད་པ་དང་གྲངས་ཅན་ལྷར་བཅས་པ་གཉིས་ཏེ། དང་
བོས་འབྲས་བུ་དེ་རྒྱུའི་དུས་སུ་མི་མངོན་པར་ཡོད་པ་དེ་ཉིད་འབྲས་དུས་
སུ་མངོན་གསལ་དུ་སོང་བ་ལྷ་དབང་ཕྱུག་ལ་རག་མ་ལས་པས་ལྷ་མེད་པ་
ཟེར་ཞིང་། ཕྱི་མས་རྒྱུ་འབྲས་གཉིས་ངོ་བོ་གཅིག་ཀྱང་རྣམ་འགྱུར་ཐ་དད་
དུ་སོང་བ་ལྷ་དབང་ཕྱུག་གིས་བྱས་པར་འདོད་པས་ལྷར་བཅས་པ་སྟེ་སྟོན་
32



མ་ཆ
སྐབས་གསུམ་པ་གྲངས་ཅན་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
པ་ཆུ་ཀླུང་གི་ལུགས་སོ་ཞེས་པའོ། །བཅོམ་ལྡན་རལ་གྲིས་རྒྱང་ཕན་པ་
དང་གྲངས་ཅན་ལྷ་མེད་པས་ལྷ་མེད་པར་འདོད་པར་བཤད། དེའི་ལུགས་
ལ་ཚད་མ་ལ་དུ་ཡོད་ཅེ་ན། །
མངོན་སུམ་ཚད་མ་དབང་བོའི་འཇུག་པ་གཉིས། །
རང་དོན་འབྲེལ་བདུན་གཞན་དོན་རྣམ་གསལ་གཉིས། །
དབང་ཕྱུག་རྒྱུད་དང་སུམ་ཅུ་བ་སོགས་ལུང་། །
ཞེས་མངོན་སུམ་ཚད་མ་ནི་རྣ་བ་ལ་སོགས་པའི་དབང་བོའི་འཇུག་
པ་ལ་འདོད་ཅིང་། དབྱེ་ན། ཡུལ་དང་འདྲེས་པར་མྱོང་བ་དང་། ཡུལ་དང་
མ་འདྲེས་པར་མྱོང་བ་སྟེ་གཉིས་ཡོད་ལ། རང་དོན་རྗེས་དཔག་ནི་འབྲེལ་
བ་བདུན་ལས་སྐྱེས་པའི་བློར་འདོད་པ་དང་། གཞན་དོན་རྗེས་དཔག་ནི་
རྣམ་ལྡན་ཏེ་སྒྲུབ་ངག་དང་། གསལ་འོང་སྟེ་ཐལ་འགྱུར་གཉིས་ཡིན་ལ།
དབང་ཕྱུག་ནག་པོའི་རྒྱུད་དང་གཞུང་ལུགས་སུམ་ཅུ་བ་སོགས་ལུང་
ཚད་མ་ཡིན་ཞེས་པའོ། །འདི་བས་སྒྲ་བྱུང་ཚད་མ་འདོད་པར་ཛེ་ཏཱ་རིའི་
བྱིས་འཇུག་ལས་བཤད་པས་གཞུང་འདི་དག་སྒྲ་བྱུང་ཚད་མ་ཡང་ཡིན་
ལ། འབྲེལ་བདུན་ནི། ནོར་ནོར་བདག་གི་འབྲེལ་བ། རང་བཞིན་དང་རྣམ་
འགྱུར། རྒྱུ་འབྲས། རྒྱུ་མཚན་དང་རྒྱུ་མཚན་ཅན། ཡན་ལག་དང་ཡན་
ལག་ཅན། ལྷན་ཅིག་སྤྱོད་པ། གནོད་བྱ་གནོད་བྱེད་ཀྱི་འབྲེལ་བ་སྟེ་བདུན་
ནོ། །བདག་ཤེས་རིག་གི་སྐྱེས་བུའི་ཁྱད་པར་ལྔ་ནི་གང་ཞེ་ན།



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཡོན་ཏན་བྱ་བྱེད་མིན་དང་རྟག་དངོས་ཤེས། །
ཟ་བོའི་བདག་ཡོད་སྤྱི་གློར་གནས་མི་གནས། །
ཤེས་རིག་སྐྱེས་བུ་བདག་སོགས་ཉེར་བཞི་བེམ། །
ཞེས་རྡུལ་མུན་སྙིང་སྟོབས་ཀྱི་ཡོན་ཏན་མིན་པ། བྱ་བ་དང་བྱེད་པོ་
མིན་པ། རྟག་དངོས་ཡིན་པ། ཤེས་པ་ཡིན་པ། བདེ་སྡུག་ལ་ལོངས་སྤྱོད་
པའི་ཟ་བ་བོ་ཡིན་པ་བཅས་ཁྱད་ཆོས་ལྔ་ལྡན་ནམ་དགུ་ལྡན་གྱི་བདག་ཡོད་
པར་འདོད་ལ། དབྱེ་ན། སྤྱི་གཙོ་བོའི་གློར་གནས་པའི་མ་གྲོལ་པའི་བདག་
དང༌། དེར་མི་གནས་པའི་གྲོལ་པའི་བདག་གཉིས་ཡོད་པས། སྟག་ལོས་
དང་བོ་ཁོ་ནར་བཤད་པ་དོན་མིན་པ་དང་། མིང་གི་རྣམ་གྲངས་ལ། ཤེས་པ།
རིག་པ། སྐྱེས་བུ། བདག མྱོང་བ་བོ་སོགས་ཟེར་ཞིང་། ཤེས་བྱ་ཉེར་ལྔ་
ལས་ཉེར་བཞི་སྟེ་བདག་ལས་གཞན་པ་ཡོངས་རྫོགས་བེམ་པོ་ཡིན་ཞེས་
སོ། །འོན་ཀྱང་མུ་སྟེགས་པའི་གཞུང་རང་ལ་དཔྱད་ན་ཕུང་བོའི་ཡ་གྱལ་
དང་ཚོགས་པ་བདག་ཏུ་མི་འདོད་པ་ཐལ་འགྱུར་བ་དང་འདྲ་ཡང་ཕུང་བོ་
ལས་ངོ་བོ་ཐ་དད་པའི་བདག་འདོད་པ་མི་འདྲ་བའི་ཁྱད་པར་ཡིན་སྣང་ངོ་། །
སྤྱི་གཙོ་བོའམ་རྩ་བའི་རང་བཞིན་ནི་ཁྱད་ཆོས་ཇི་ལྟ་བུ་ལྡན་ཞེ་ན།
རྩ་བ་བྱེད་པོ་རྟག་གཅིག་ཡུལ་དང་ཁྱབ། །
མི་གསལ་ཡོན་ཏན་མཉམ་འདོད་གནས་ལུགས་སོགས། །
ཞེས་རྩ་བའི་རང་བཞིན་ནི་རྣམ་འགྱུར་བྱེད་པོ། རྟག་པ། ཆ་མེད་ཀྱི་
གཅིག་པུ། ཡུལ་ཁོ་ན། ཀུན་ལ་ཁྱབ་པ། སུ་ལ་ཡང་མངོན་དུ་མ་གྱུར་པས་
34



སྐབས་གསུམ་པ་གྲངས་ཅན་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
མི་གསལ་བ། རྡུལ་མུན་སྙིང་སྟོབས་ཀྱི་ཡོན་ཏན་མཉམ་པའི་ཤེས་བྱ་ཞིག་
ལ་སྤྱི་གཙོ་བོར་འདོད་ཅིང་། དེ་ལ་གནས་ལུགས་དང་། གཙོ་བོ། རང་
བཞིན། དོན་དམ་བདེན་པ་ཡང་ཟེར་བར་རྣམ་ངེས་དར་ཊིཀ་ཏུ་བཤད་ཅེས་
པའོ། །རྫུན་པ་ཉེར་གསུམ་སྐྱེ་བའི་གོ་རིམ་ཇི་ལྟ་བུ་ཞེ་ན།
དེ་ལས་ཆེན་པོ་ཤེལ་འདྲ་གཉིས་འདྲེས་འཇལ། །
ཡོན་ཏན་སྙིང་སྟོབས་རྡུལ་མིན་བདེ་སྡུག་སོགས། །
བློ་ལས་ང་རྒྱལ་གསུམ་སྐྱེ་དང་བོ་ལས། །
དེ་ཙམ་ལྔ་སྐྱེད་དེ་ལྡས་འབྱུང་བ་ལྔ། །
གཉིས་པས་ལུས་བློའི་དབང་བོ་ལྔ་ལྔ་ཡིད། །
གསུམ་པ་དེ་གཉིས་འཇུག་བྱེད་མུ་བཞིའི་ཕྱིར། །
ཉེར་ལྔ་གཙོ་བདག་ལ་སྡུད་ཤིན་ཏུ་འཁྲུལ། །
སྤྱི་བདག་བདེན་དངོས་གཞན་རྫུན་སྐྱེ་བའི་ཚུལ། །
སྔར་ཡོད་གསལ་འགྱུར་འཇིག་པ་ཐིམ་མམ་ཞི། །
ཞེས་སྤྱི་གཙོ་བོ་དེ་ལས་ཆེན་པོའམ་བློ་སྐྱེ་ཞིང་། དེའི་ངོ་བོ་ནི་ཤེལ་
དང་འདྲ་བར་ཕྱིའི་ཡུལ་དང་ནང་གི་བདག་གཉིས་འདྲེས་པའམ་ཕྲད་པ་ལ་
འཇལ་བ་ཟེར་ཞིང་ནང་བའི་བློ་དང་དོན་མི་གཅིག་ལ། ཡོན་ཏན་གསུམ་གྱི་
རྣམ་གྲངས་ལ། སྙིང་སྟོབས་དང་། རྡུལ་དང་མུན་པའམ། ཡང་ན། བདེ་བ་
དང་སྡུག་བསྔལ་དང་། གཏི་མུག་གམ། འདོད་ཆགས། ཞེ་སྡང་། གཏི་མུག་
སོགས་སོ། །ཆེན་པོའམ་བློ་ལས། །



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
མི་དགའ་ཡོངས་སུ་གདུང་བ་དང་། །
མྱ་ངན་འདོད་དང་མི་བཟོད་དག །
ཅེས་པ་ལྟར་གྱི་རྣམ་པར་འགྱུར་བ་ཅན་གྱི་ང་རྒྱལ་དང་།
རངས་དང་མགུ་དང་ཀུན་དགའ་དང་། །
བདེ་དང་ཞི་བའི་སེམས་ཉིད་དང་། །ཞེས་པ་ལྟར་གྱི་སྙིང་
སྟོབས་ཅན་དང་། །
རྨོངས་དང་དེ་བཞིན་གཏི་མུག་དང་། །
བག་མེད་གཉིད་དང་གཡེལ་བ་དང་། །
ཞེས་པ་ལྟར་གྱི་མུན་པ་ཅན་གྱི་ང་རྒྱལ་གསུམ་སྐྱེ། དེའི་དང་བོ་ལས་
གཟུགས་སྒྲ་དྲི་རོ་རེག་བྱ་སྟེ་དེ་ཙམ་ལྔ་སྐྱེ་ཞིང་། དེ་ལྔས་ས་ཆུ་མེ་རླུང་
ནམ་མཁའ་སྟེ་འབྱུང་བ་ལྔ་བསྐྱེད་ཅིང་། གཉིས་པ་སྙིང་སྟོབས་ཅན་གྱི་
ང་རྒྱལ་གྱིས་ལུས་དབང་ལྔ་སྟེ། ངག ལག་པ། རྐང་བ། རྐུབ། འདོམས་
རྣམས་དང་། བློའི་དབང་བོ་ལྔ་སྟེ། མིག རྣ། སྣ། ལྕེ། པགས་པའི་དབང་
བོ་སྟེ་བཅུ་དང་ཡིད་དབང་དང་བཅུ་གཅིག་བསྐྱེད་ལ། གསུམ་པ་མུན་པ་
ཅན་གྱི་ང་རྒྱལ་ནི་ང་རྒྱལ་གཞན་གཉིས་བྱ་བ་ལ་འཇུག་བྱེད་ཡིན་ལ། རང་
བཞིན་དང་རྣམ་འགྱུར་གཉིས་ལ་མུ་བཞི་ཡོད་པ། དབང་ཕྱུག་ནག་པོའི་
རྒྱུད་ལས། རྩ་བའི་རང་བཞིན་རྣམ་པར་འགྱུར་མིན་ལ། །ཞེས་སོགས་
ལྟར་ཡིན་པས། ཀུན་མཁྱེན་ཀློང་ཆེན་པ་དང་སྟག་ལོས་ཤེས་བྱ་ཉེར་ལྔ་
གཙོ་བོ་དང་བདག་ལ་སྡུད་པ་སྣང་ཚོད་ལ་ཤིན་ཏུ་འཁྲུལ་ཞིང་། སྤྱི་གཙོ་བོ་
36



སྐབས་གསུམ་པ་གྲངས་ཅན་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
དང་བདག་གཉིས་བདེན་གྲུབ་དང་གཞན་ཉེར་གསུམ་རྫུན་པ་ཡིན་ལ། སྐྱེ་
ལྡན་རྣམས་སྐྱེ་ཚུལ་ནི། འབྲས་བུ་རྣམས་སྔར་རྒྱུ་དུས་ནས་མི་གསལ་བར་
ཡོད་པ་ཕྱིས་སུ་གསལ་བར་སོང་བར་འདོད་ལ། ལྷར་བཅས་པས་རྐྱེན་
དབང་ཕྱུག་གིས་བྱས་པའི་འགྱུར་བ་ཡང་ཡིན་པར་འདོད་ཅིང་། འཇིག་
པའི་གོ་རིམ་སྐྱེ་བའི་གོ་རིམ་ནས་ལྡོག་སྟེ་སྤྱི་གཙོ་བོ་ལ་ཐིམ་པའམ་དེའི་
ངང་དུ་ཞི་བར་འགྱུར་བར་འདོད་ཅེས་པའོ། །རིགས་རལ་གྱི་གྲུབ་མཐར།
རྣམ་པར་འགྱུར་བ་ཅན་གྱི་ང་རྒྱལ་དང་སྙིང་སྟོབས་ཅན་གྱི་ང་རྒྱལ་དོན་
གཅིག་དང་། མུན་པ་ཅན་དང་རྡུལ་ལས་གྱུར་པའི་ང་རྒྱལ་དོན་གཅིག་
དང༌། ང་རྒྱལ་གསུམ་པ་འབྱུང་བ་ལས་གྱུར་པའི་ང་རྒྱལ་ཟེར་ཞིང་གཡོ་བ་
ཤས་ཆེ་བར་བཤད། རྗེ་ཡབ་སྲས་ཀྱི་དངོས་སློབ་སྤྱན་སྔ་བློ་གྲོས་རྒྱལ་
མཚན་གྱི་གྲུབ་མཐར། རྣམ་པར་འགྱུར་བ་ཅན་དང་འབྱུང་བ་ལས་གྱུར་
པའི་ང་རྒྱལ་དོན་གཅིག་དང་། སྙིང་སྟོབས་ཅན་དང་རྡུལ་ལས་གྱུར་པའི་ང་
རྒྱལ་དོན་གཅིག་ཏུ་བྱས་ནས་མུན་པ་ཅན་གྱི་ང་རྒྱལ་ནི་ང་རྒྱལ་གཉིས་ཀ་
ལ་ཁྱབ་པར་བཤད། སྣོད་བཅུད་སྣ་ཚོགས་འདི་དག་གང་ལས་བྱུང་ཞེ་ན།
སྣ་ཚོགས་གཙོ་ཙམ་ལས་མིན་སེམས་མེད་ཕྱིར། །
བྱིན་མེད་མི་རྩོམ་སྐྱེས་བུས་མིན་མི་ཤེས། །
རང་བཞིན་དོར་གནས་ཡོན་ཏན་དེ་གསུམ་གྱིས། །
སྐྱེ་གནས་འཇིག་ཅིང་རྒྱུ་ཡོདའང་རིམ་ཕྱིར་འབྲས། །
ཞེས་གྲངས་ཅན་ལྷར་བཅས་པས། སྣོད་བཅུད་སྣ་ཚོགས་འདི་སྤྱི་
37



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གཙོ་བོ་ཙམ་ལས་བྱུང་བ་མ་ཡིན་ཏེ། གཙོ་བོ་ལ་སེམས་མེད་པའི་ཕྱིར།
བྱིན་གྱིས་རློབ་པ་བོ་མེད་པས་འབྲས་བུ་བྱེད་པར་མི་རྩོམ་ཞིང་། བདག་
ཤེས་རིག་གི་སྐྱེས་བུ་ཡང་བྱིན་གྱིས་རློབ་མཁན་མིན་ཏེ། དེའི་ཚེ་མི་ཤེས་
པའི་ཕྱིར་དང་། རྒྱུ་རང་བཞིན་དང་། དབང་ཕྱུག་གཉིས་ཀ་རྟག་ཏུ་ཡོད་
ཀྱང་རིམ་གྱིས་འབྲས་བུ་ལ་འཇུག་ཚུལ་རང་བཞིན་གྱི་ངོ་བོར་གནས་པའི་
རྡུལ་འཕེལ་ཚེ་དབང་ཕྱུག་གིས་སྐྱེ་དགུ་སྐྱེད་ཅིང་། སྙིང་སྟོབས་ཤས་ཆེ་
ཚེ་གནས་པའི་རྒྱུ་དང་། མུན་པ་ཤས་ཆེ་སྐབས་འཇིག་པའི་རྒྱུ་བྱེད་པས།
རྒྱུ་ཡོན་ཏན་ཤས་ཆེ་ཆུང་རིམ་པ་ཡིན་པའི་ཕྱིར། འབྲས་བུ་སྣོད་བཅུད་ཀྱི་
སྐྱེ་གནས་འཇིག་པ་རིམ་པར་འབྱུང་ངོ་ཟེར་ཞེས་པའོ། །ཐར་བ་ཐོབ་ཚུལ་
ཇི་ལྟ་བུ་ཞེ་ན། །
བསམ་གཟུགས་མངོན་ཤེས་གཙོར་ལྟའི་ལམ་སོགས་ཀྱིས། །
འབའ་ཞིག་རང་བཞིན་བདག་ནས་ཐར་བ་གཉིས། །
མཚན་ཉིད་ལྔ་བཅུ་འཆིའ་ཐར་གསུམ་གསུམ་སོགས། །
ཞེས་འདོད་པའི་ཡོན་ཏན་གཟུགས་སྒྲ་དྲི་རོ་རེག་བྱ་ལ་ཆགས་བྲལ་
བྱས་ན་རིམ་གྱིས་བསམ་གཏན་དང་གཟུགས་མེད་ཀྱི་དངོས་གཞི་ཐོབ་
ཅིང་། དེ་ལ་བརྟེན་ནས་ཐོབ་པའི་མངོན་ཤེས་ཀྱིས་སྤྱི་གཙོ་བོ་ལ་བལྟས་
པ་ན་རྣམ་འགྱུར་རྣམས་བྱེད་པ་བོ་སྐྱེས་བུ་མ་ཡིན་པར་སྤྱི་གཙོ་བོ་ཡིན་
པར་ཤེས་པ་དེའི་ཚེ་རྣམ་འགྱུར་རྣམས་སྤྱི་གཙོ་བོ་ལ་སྐྱེ་བའི་གོ་རིམ་ལས་
བཟློག་སྟེ་ཐིམ་ནས་བདག་འབའ་ཞིག་ལུས་པ་ན་ཐར་བ་ཐོབ་ཅིང་། དེ་ཉིད་
38



སྐབས་གསུམ་པ་གྲངས་ཅན་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཉེར་ལྔ་དང་ཁྱད་པར་དུ་སྤྱི་གཙོ་བོ་དང་བདག་གིས་གཅིག་གིས་གཅིག་
སྟོང་བར་སྒོམ་པའི་ལམ་གྱིས་བདག་འབའ་ཞིག་ལུས་པའི་ཐར་བ་དང་རང་
བཞིན་བདག་ནས་གྲོལ་བའི་ཐར་བ་གཉིས་ཡོད་ལ། མཚན་ཉིད་ལྔ་བཅུ་
དང༌། སྤྱི་གཙོ་བོས་ལོངས་སྤྱོད་རྣམས་སྤྲུལ་བ་བདག་གིས་མ་ཤེས་པའི་
རང་བཞིན་གྱི་འཆིང་བ། འདོད་པས་དབང་བོ་འགྱུར་ཏེ་སྒྲ་གཟུགས་ལ་
འཇུག་པའི་འགྱུར་བའི་འཆིང་བ། ནོར་གྱི་འཆིང་བ་གསུམ་དང་། དེ་ལས་
ཐར་བ་གསུམ། དེ་ཉིད་ཉེར་ལྔའི་རང་བཞིན་ཤེས་པས་གྲོལ་པ་སོགས་
འདོད་ཅེས་པའོ། །རང་སྡེའི་ལུགས་ལ་ཕྱོགས་རེ་ལ་ཆགས་བྲལ་བྱེད་
ཚུལ་སོགས་རྣམ་གྲངས་ལྔ་དང་། རང་བཞིན་དང་གནོད་པས་ཆགས་བྲལ་
སོགས་རྣམ་གྲངས་བཅུར་དབྱེ་ཚུལ་སོགས་དབྱེ་སྒོ་མི་འདྲ་བ་ཡོད་དེ་
ཞར་བྱུང་ངོ་། །གྲངས་ཅན་ལུགས་དགག་པ་ནི།
ཡོད་ཀྱང་སྐྱེ་ན་དོན་མེད་ཐུག་མེད་འགྱུར། །
སྐྱེད་བྱེད་རྟག་དང་མ་ཉམས་འབྲས་ལྡོག་འགལ། །
བེམ་ཕྱིར་མི་མྱོང་ཁྱབ་ཕྱིར་ཆ་མེད་འགལ། །
རྟག་ཕྱིར་ཤེས་མིན་རྟག་ལ་འཆིང་གྲོལ་ཅི། །
ཞེས་སྔར་ཡོད་ཟིན་ཀྱང་སྐྱེ་དགོས་ན་སྐྱེ་བ་དོན་མེད་དུ་འགྱུར་བ་
དང༌། སྐྱེས་ཟིན་ཀྱང་སྐྱེ་ན་ཐུག་མེད་དུ་འགྱུར་ལ། སྡུག་བསྔལ་སྐྱེད་
བྱེད་སྤྱི་གཙོ་བོ་རྟག་པ་ཡིན་པ་དང་། དེ་མ་ཉམས་བཞིན་དུ་དེའི་འབྲས་
བུ་འཁོར་བ་ལྡོག་པ་འགལ་ལོ། །བློ་བེམ་པོ་ཡིན་པའི་ཕྱིར་བདེ་སྡུག་མི་
39



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
མྱོང་བར་འགྱུར་ལ། བདག་ནི་ཆ་མེད་ཡིན་པའི་ཕྱིར་ན་ཐམས་ཅད་ལ་
ཁྱབ་ནས་ཡོད་པ་འགལ་ལོ། །བདག་རྟག་པ་ཡིན་ན་ཤེས་པ་མིན་དགོས་
ལ། རྟག་པ་ལ་འཆིང་བ་དང་གྲོལ་པ་མི་རུང་བས། བདག་རྟག་པར་སྨྲ་བ་
མི་འཐད་ཅེས་པའོ། །འབྲེལ་བདུན་ཐད་ཀྱི་རང་འགྲེལ་ལས། རྒྱུན་དང་
རྒྱུན་ཅན་ཞེས་པ་མ་དག་པས། རྒྱུ་མཚན་དང་རྒྱུ་མཚན་ཅན་ཟེར་དགོས་
པར་དཔལ་ལྡན་ཆོས་རྗེས་བཤད་ལ། ཕྱ་བའི་གྲུབ་མཐར། རྫ་མཁན་དང་
བུམ་པ་ལྟར་རྒྱུ་དང་རྒྱུ་ཅན་དང་། ཞེས་གསུང་། ཡོན་ཏན་བྱ་བྱེད་མིན་
དང་ཞེས་སོགས་ཀྱི་རང་འགྲེལ་ལས། མ་བྱས་པ་གསུམ་པའོ། །ཞེས་པའི་
གསུམ་པ་མ་དག་པས་ཟ་བ་བོ་ཟེར་དགོས་པ་དང་། སྐྱོན་རྙེད་པས་ན་ཤེས་
པ་ཡོད་པ་ཞེས་པ་མ་དག་པས། རྐྱེན་རྙེད་ནས་ཤེས་པ་ཡོད་པ་ཟེར་དགོས་
པ་དང་། སྐྱེ་བའི་ཚུལ་སྔར་འགྱུར་ཞེས་པའི་རང་འགྲེལ་ལས། གཏན་
ཚིགས་གསུམ་གྱིས་སྒྲུབ་པར་ཀ་ཤཱིས་བཤད་དོ། །ཞེས་པའི་གསུམ་མ་
དག་པས་ལྔས་ཟེར་དགོས། མཁས་གྲུབ་རྗེའི་(སྤྱི་ལོ༡༣༨༥-༡༤༣༨）
རྣམ་འགྲེལ་ཊཱིཀ་ཆེན་ལས། རྡུལ་མུན་སྙིང་སྟོབས་གསུམ་ནི། བདེ་བ་དང་
བཏང་སྙོམས་སྡུག་བསྔལ་གསུམ་མོ། །ཞེས་དང་། རྗེའི་འཇུག་འགྲེལ་
དགོངས་པ་རབ་གསལ་ལས། བདེ་བ་དང་སྡུག་བསྔལ་གཏི་མུག་ཅེས་
པ་ནི་འདི་དག་ཁོ་ནའི་རྣམ་གྲངས་སོ། །ཞེས་རྡུལ། མུན་པ། སྙིང་སྟོབས་
གསུམ་ལ་སྦྱོར་བར་གསུངས་པས་དཔྱད་པར་བྱའོ། ། །
40



སྐབས་བཞི་བ་ཚངས་སོགས་བཞི་གྲུབ་མཐའ་འཕྲོས་དོན་དང་བཅས་པ་བཤད་པ།
སྐབས་བཞི་བ་ཚངས་སོགས་བཞིའི་གྲུབ་མཐའ་འཕྲོས་
དོན་དང་བཅས་པ་བཤད་པ།
ཚངས་སོགས་སྟོན་དང་བྲམ་ཟེ་རིག་བྱེད་སོགས། །
ཚངས་པ་པད་སྒོང་ལས་སྐྱེས་དུས་མིང་བདུན། །
ཞལ་བཞི་ལུས་ཆ་བཞི་ལས་རིག་བྱེད་བཞི། །
མི་རིགས་བཞི་སྐྱེས་འཇིག་རྟེན་བྱེད་པ་བོ། །
རིག་བྱེད་རང་བྱུང་ཨ་ཤྭ་མེ་དྷ་མཆོག། །
ཅེས་ཚངས་པ་དང་སྐྱེ་དགུའི་བདག་པོ་སོགས་སྟོན་པ་ཡིན་ལ། མིང་
ལ། བྲམ་ཟེ་དང་རིག་བྱེད་པ་ཟེར་ཞིང་། ཚངས་པ་ནི་ཁྱབ་འཇུག་གི་ལྟེ་བའི་
པད་མ་ལས་སྐྱེས་པ་དང་། དུས་ཀྱི་རིམ་པས་མིང་བདུན་སྟེ། རང་བྱུང་།
ཚངས་པ། སྐྱེ་རྒུའི་བདག་པོ། པད་མའི་སྐྱེ་གནས་ཅན། གདོང་བཞི་བ།
མེས་པོ། གསེར་གྱི་སྙིང་བོ་ཅན་ཞེས་བཏགས་ལ། ཚངས་པའི་ཞལ་བཞི་
ལས་རིག་བྱེད་བཞི་དང་ལུས་ཀྱི་ཆ་དཔུང་བ། ཁ། བརླ། རྐང་མཐིལ་ལས།
མི་རིགས་བཞི་སྐྱེ་བར་འདོད་ཅིང་། འཇིག་རྟེན་བྱེད་པ་བོ་ནི་ཚངས་པ་ཡིན་
ཞིང་། རིག་བྱེད་བཞི་ནི་རང་བྱུང་ཡིན་ལ། ཨ་ཤྭ་མེ་དྷ་སྟེ་རྟའི་མཆོད་སྦྱིན་
41



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ནི་མཐོ་རིས་སྒྲུབ་བྱེད་མཆོག་ཡིན་ཟེར་རོ་ཞེས་པའོ། །འདི་ནི་ཚངས་པ་བ་
སྤྱིའི་འདོད་ཚུལ་ཡིན་ཞིང་། རྟ་གཙང་མཆོད་སྦྱིན་བྱ་བ་ལུགས་དེར་རྒྱལ་
བོ་རྒྱལ་སར་དབང་བསྐུར་སྐབས་དང་། ཡུལ་གཞན་དབང་དུ་བསྡུ་འདོད་
ན་ལྷ་ལ་མཆོད་པ་བྱས་ནས་རྟ་དཀར་ཞིག་སྒ་སྟོང་དུ་བཏང་། དེའི་རྗེས་སུ་
དམག་དང་བཅས་ཏེ་འགྲོ། རྟ་དེ་གང་དུ་སོང་ན་ཡུལ་དེས་ཚུར་མགོ་སྒུར་
དགོས་ལ། གལ་ཏེ་མ་འདོད་ན་རྟ་འཛིན་ངེས་ཤིང་། དེའི་ཚེ་རྗེས་ཀྱི་དམག་
གིས་ཡུལ་དེ་བཅོམ་ཞིང་རྟ་དེ་མ་ལོན་བར་དུ་འཐབ་ནས་འབངས་སུ་བྱེད་
ཅིང་། རྟ་དེ་གར་འགྲོ་འགྲོ་ལ་དམག་སོང་ནས་ནམ་སླར་འཁོར་བ་ན་རྟ་དེ་
བསད་ནས་མཆོད་སྦྱིན་གྱིས་མཇུག་བསྡུ་བ་ཡིན་ལ། མཆོད་སྦྱིན་གྱི་ནང་
ནས་རྒྱ་ཆེ་ཤོས་དེ་ཡིན་ནོ། །དེའི་ནང་གསེས་བརྡ་སྤྲོད་པ་ནི།
རྟག་ཞི་སྟོན་པ་བརྡ་སྤྲོད་སྒྲ་བྱེད་མིང་། །
སྣ་ཚོགས་བཞིར་བྱེད་སྒྲ་ཡི་ཚངས་པ་སྨྲ། །
ཨོ་རིང་དངོས་ཀུན་རང་བཞིན་ཆ་མེད་རྟག |
བདེན་འཇུག་རབ་རིབ་ཀྱིས་བསླད་སྣ་ཚོགས་སྣང་། །
ཕྱི་ནང་སྦྱིན་སྲེག་ལམ་དང་འཛག་བདེ་ཐར། །
ཚད་མ་རིག་བྱེད་ཁོ་ན་ལ་ལས་གཉིས། །
ཞེས་ཚངས་པ་རྟག་ཞི་བ་སྟོན་པ་དང་། བརྡ་སྤྲོད་པ་དང་སྒྲ་བྱེད་པ།
སྒྲའི་ཚངས་པ་བ་སོགས་མིང་གི་རྣམ་གྲངས་དང་། སྒྲ་ཡི་ཚངས་པ་ནི་སྣོད་
བཅུད་སྣ་ཚོགས་པའི་གཞིར་སྨྲ་ཞིང་། དེ་འདྲའི་སྒྲའི་ཚངས་པ་ལ་གང་
42



སྐབས་བཞི་བ་ཚངས་སོགས་བཞི་གྲུབ་མཐའ་འཕྲོས་དོན་དང་བཅས་པ་བཤད་པ།
འཇོག་ཟེར་ན། ཚོམས་ལས། མགོ་བོ་བྲེག་ཙམ་དགེ་སྦྱོང་མིན། །ཨོ་ཞེས་
ཟེར་བ་བྲམ་ཟེ་མིན། །ཞེས་པ་ལྟར། ཚངས་པའི་མཁུར་བ་ལས་སྐྱེས་ཤིང་
མིག་འཛུམ་ཕྱེད་དང་བཞིར་བཀླག་དགོས་པའམ། ཨ་ཨུ་མ་བཅས་ཀྱི་
བདག་ཉིད་ཨོ་རིང་བོ་འཇོག་ཅིང་། དེ་ནི་དངོས་པོ་ཀུན་ཀྱི་རང་བཞིན་དང་
ཆ་མེད་པའི་གཅིག་པུ་དང་རྟག་པ་ཡིན་ལ། ཡུལ་ལ་དངོས་དབང་གིས་
བདེན་པར་འཇུག་པ་བཅས་ཡིན་མོད། རབ་རིབ་ཀྱིས་བསླད་པའི་གང་
ཟག་དག་ལ་སྔོ་སེར་སོགས་གཟུང་འཛིན་སྣ་ཚོགས་སུ་སྣང་ལ། མེ་ལ་
ཕྱུགས་སྲེག་པའི་ཕྱིའི་སྦྱིན་སྲེག་དང་། བྷ་གར་ཁམས་འཛག་པའི་ནང་གི་
སྦྱིན་སྲེག་གཉིས་ཐར་ལམ་དང་། ཁམས་འཛག་དུས་ཀྱི་རྣམ་རྟོག་རགས་
པ་འགག་པའི་བདེ་སྟོང་ཐར་བར་འདོད་ཅིང་། རིག་བྱེད་ཁོ་ན་ཚད་མར་
འདོད་པ་དང་། སྟོན་པ་ལ་ལས་མངོན་རྗེས་གཉིས་ཀྱང་ཚད་མར་འདོད་
ཅེས་པའོ། །བཅོམ་ལྡན་རལ་གྲིའི་སྒྲ་རིག་སྨྲ་བ་རྒྱན་གྱི་མེ་ཏོག་ལས།
རིག་བྱེད་པ་ནི་ཡི་གེ་ཨོཾ་ཚད་ཕྱེད་དང་བཞི་བར་འདོད་དོ། །ཞེས་སོ། །ཨོཾ་
ཡིག་ལ་སྔོན་གྱི་བྲིས་རྙིང་དག་ཏུ་རིང་ཆ་ཡོད་པ་རྒྱ་སྐད་ཀྱི་གདངས་ཅི་
ཐོན་ལ་འབད་པ་ཙམ་ལས་རྒྱུ་མཚན་གཞན་མེད་པ་གསེར་ཐང་དུ་བཤད་
ལ། སྔགས་ཀློག་དག་ཏུ། འགྲེང་བུ་ན་རོ་ཡོད་གྱུར་ན། །རིང་བོ་ཉིད་ཕྱིར་འ་
འདོགས་འཁྲུལ། །ཞེས་ཡོད་མོད། ཐུའུ་བཀྭན་རྟ་མགྲིན་ཆོས་སྐོར་ལས།
ཨོཾ་ཞེས་འབྱུང་བ་ནི་རྒྱ་ཡིག་གི་ཨོམ་གྱི་ཡན་ལག་ལྔ་བོ་སོ་སོར་ཕྲལ་ཏེ་
ཡེ་ཤེས་ལྔ་དང་སྦྱོར་སྐབས་ཁོག་པ་རྒྱབ་ལག་སོ་སོར་བཤད་སྦྱར་བྱས་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
པ་བོད་ཡིག་ལའང་མཚུངས་པར་སྦྱར་ཏེ་རྒྱབ་ལག་གི་དོན་དུ་འ་བཏགས་
པ་ཡིན་འདུག་གོ །ཞེས་འབྱུང་སྟེ་ཞར་བྱུང་ངོ་། །རིག་བྱེད་མཐར་སྨྲ་ནི།།
ཚངས་སོགས་སྟོན་དང་རིག་བྱེད་མཐར་སྨྲ་སོགས། །
ཁྱབ་ཕྲ་ཤེས་རྟག་སྐྱེས་བུ་ཉི་མའི་མདོག །
མུན་འདས་ཁོ་ནས་སྣོད་བཅུད་འཆིང་སོགས་བྱེད། །
གསེར་མདོག་མཐོང་ཚེ་དེ་ཆར་ཐིམ་པ་གྲོལ། །
ཅེས་ཚངས་སོགས་སྟོན་པ་ཡིན་ལ། རིག་བྱེད་བཞིའི་མཐར་སོན་
པར་སྨྲ་བས་ན་རིག་བྱེད་མཐར་སྨྲ་དང་། བྲམ་ཟེ་མཆོག་སྨྲ་བ་དང་སྐྱེས་
བུ་རྒྱུར་སྨྲ་བཅས་མིང་གི་རྣམ་གྲངས་ཡིན་ལ། བདག་གི་ཁྱད་ཆོས་ནི།
ཀུན་ལ་ཁྱབ་པ་དང་། ངོ་བོ་ཕྲ་བ། ཤེས་པའི་ངོ་བོ། རྟག་པ། སྐྱེས་བུ། ཁ་
དོག སྣ་ཚོགས་ཅན་ཡིན་པས་ཉི་མའི་མདོག་ཅན། མུན་པ་སྟེ་ཁམས་
གསུམ་ལས་འདས་པའི་བདག་དབང་ཕྱུག་ཁོ་ནས་སྣོད་བཅུད་འཆིང་བ་
དང་འགྲོལ་བར་བྱེད་ལ། རྣལ་འབྱོར་བའི་ལྷའི་མིག་གིས་བདག་དེ་གསེར་
མདོག་ཏུ་མཐོང་བའི་ཚེ་རྣལ་འབྱོར་བ་བདག་དེ་ལ་ཐིམ་ནས་གྲོལ་པ་ཡིན་
ཞེས་པའོ། །གསང་བ་བ་ནི། །
ཚངས་སོགས་སྟོན་དང་རིག་བྱེད་གསང་བ་བ། །
བདུད་རྩི་ཐིགས་ལུང་ཤེས་རིག་རྟག་པའི་བདག །
ཆ་མེད་ངོ་བོ་གཉིས་མེད་བདེན་གྲུབ་འདོད། །
ཅེས་ཚངས་སོགས་སྟོན་པ་ཡིན་ལ། རིག་བྱེད་གསང་བ་བ་དང་
44



སྐབས་བཞི་བ་ཚངས་སོགས་བཞི་གྲུབ་མཐའ་འཕྲོས་དོན་དང་བཅས་པ་བཤད་པ།
གཉིས་མེད་ལྟ་བ་བ་དང་། རྣམ་ཤེས་ཀྱི་ཚངས་པ་སྨྲ་བ་བཅས་མིང་རྣམ་
གྲངས་དང་། བདུད་རྩི་ཐིགས་པ་ལ་སོགས་པའི་ལུང་ཚད་མ་དང་། རྣམ་
ཤེས་ཀྱི་ཚངས་པ་ཞེས་བྱ་བ་ནི། ཤེས་རིག རྟག་པ། བདག ཆ་མེད་བཅས་
ཡིན་ལ། དེ་ལས་ངོ་བོ་ཐ་དད་པའི་ཤེས་བྱ་མེད་པས་ངོ་བོ་གཉིས་མེད་དང་།
བདག་དེ་ཉིད་བདེན་གྲུབ་ཏུ་ཡང་འདོད་ཅེས་པའོ། །འདིའི་ཐད་ཀྱི་རང་འགྲེལ་
དུ། གང་དག་སྣང་བར་གྱུར་པ་ས་ལ་སོགས་པ་ཤེས་པ་ལ་མ་གཏོགས་པའི་
གཟུང་བའི་དོན་མེད་དེ། ཞེས་འདི་བས་ཕྱི་དོན་མི་འདོད་པར་གསུངས་པས།
རིན་ཕྲེང་དུ། སེམས་ཙམ་པའི་མཚན་ཉིད་ཀྱི་ཟུར་ལ་ནང་བའི་གྲུབ་མཐའ་སྨྲ་
བ་ཞེས་སྦྱར་དོན་ཡང་དེ་ཡིན་ནོ། །ལུགས་དེ་བཞི་དགག་པ་ནི། །
རིགས་བཞི་མེད་འགྱུར་མིང་སྲིང་ཀུན་སྤྱད་འགྱུར། །
འཚེ་བ་ཆོས་ཡིན་དམྱལ་བའི་རྒྱུ་གང་སོགས། །
ཞེས་མི་རིགས་བཞི་སོ་སོར་མེད་པར་འགྱུར་ཏེ། ཐམས་ཅད་ཚངས་
པ་ལས་སྐྱེས་པའི་ཕྱིར་དང་། རིགས་བཞི་ཀུན་ཀྱིས་མིང་སྲིང་ཕན་ཚུན་
འཆལ་བར་སྤྱད་པར་འགྱུར་ན། དེ་ནི་ཀླ་ཀློའི་སྤྱོད་པ་ཡིན་པས་མི་འཐད་
ལ། གཞན་ལ་འཚེ་བའི་ཕྱུགས་གསོད་པ་ཆོས་ཡིན་ན་དམྱལ་བར་སྐྱེ་བའི་
རྒྱུ་གང་ཡིན་ཏེ་མེད་པར་འགྱུར་ལ། སོགས་སྒྲས། བདག་དེ་ཆེན་པོ་མ་
ཡིན་པར་ཐལ། ཕྲ་མོ་ཡིན་པའི་ཕྱིར་དང་། གཅིག་མ་ཡིན་པར་ཐལ། དུ་མ་
ཡིན་པའི་ཕྱིར་ཞེས་སོགས་བསྡུའོ། །བྲམ་ཟེ་རིག་བྱེད་སོགས། ཞེས་པའི་
རང་འགྲེལ་དུ། ཚངས་པའི་སྐད་དོད་བྲཧྨ་ཎ་ཟུར་ཆགས་པའི་བྲམ་ཟེ་ཡིན་
ས་
འཆམ་བར་ས་
45



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གྱི་ཞེས་འབྱུང་བ་སྒྲ་སྦྱོར་བམ་གཉིས་དང་མཐུན་ཏེ། སྡེ་བསྟན་ཅོ་བའི་༥༣
བ༧ལས། བྲཱཧྥ་ཞེས་བྱ་བ་བསྐལ་བ་དང་བོའི་ཚེ་མི་ཁ་ཅིག་ཁྱིམ་ན་མི་
གནས་ཤིང་དགོན་པ་ན་ཆོས་སྤྱོད་པ་གྲོང་ནས་ཕྱི་རོལ་ཏུ་ཡིད་དགའ་བ་
ལས་ཕྱི་རོལ་པ་ཞེས་ཆོས་མངོན་པ་ལས་བཤད། བྲམ་ཟེའི་གཞུང་ལས་
བྲཧྨ་ཎོ་ཨཱ་པ་ཅན་ཞེས་བྱ་བ་འབྱུང་སྟེ། ཚངས་པའི་བུ་ཞེས་བྱ་བར་འགྱུར་
མོད་ཀྱི་སྔོན་ཆད་གྲགས་པ་བཙན་པར་བྱས་ཏེ་བྲམ་ཟེ་སོ་ན་བཞག་ཅེས་
སོ། །འོན་ཀྱང་། འགོས་ལོ་ཙཱ་བའི་གསང་འདུས་སྟོང་ཐུན་དུ། བྲམ་ཟེ་
ཞེས་པ་ཞང་ཞུང་སྐད་ཡིན་གསུང་། རྒྱལ་དབང་ལྔ་བའི་སྙན་འགྲེལ་དང་།
སི་ཏུའི་ཙནྡྲ་བའི་འགྲེལ་བ། འཆི་མེད་མཛོད། མདོ་མཁར་བའི་ཀཱ་ལིའི་
ཕྲེང་བསྒྲིགས་བཅས་སུ་ཚངས་པ་དང་བྲམ་ཟེའི་སྐད་དོད་ལ་བུ་རྒྱུད་ཀྱི་
རྐྱེན་ཡོད་མེད་ཀྱི་ཁྱད་ཡོད་པར་གསུངས་པ་ནི་། ཀ་ཤཱིའི་ཚད་ཆེན་དཀའ་
འགྲེལ་ཏེ་སྡེ་བསྟན་འེ་བའི་༣༢༣བ༦ལས། སྡིག་པའི་ཆོས་སྤངས་པའི་
ཕྱིར་བྲམ་ཟེ་ཡིན་ནོ་ཞེས་བྱ་བ་ནི་ངེས་པའི་ཚིག་ཡིན་ནོ། །ཞེས་སོགས་ལ་
བརྟེན་པར་སྣང་ངོ་། །ཨ་ཤྭ་མེ་དྷ་མཆོག་ཅེས་པའི་རང་འགྲེལ་དུ། ལེགས་
ལྡན་གྱིས་ཞེས་སོགས་དོན་མེད་པའི་ཚིག་ཉི་ཚེ་འབྱུང་། ཞེས་པའི་ལེགས་
ལྡན་ཞེས་པ་ལྷག་སྐྱོན་ཡིན། ཁྱབ་ཕྲ་ཤེས་རྟག་ཅེས་སོགས་ཀྱི་རང་འགྲེལ་
དུ། ལུས་ལུས་མེད་པའི་ལུས་ལ་ནི། །ཞེས་པར། ལུས་ལས་ཟེར་དགོས་
པར་བདེ་ཐང་གསུང་སྒྲོས་ལས་འབྱུང་ལ། དཔལ་ལྡན་ཆོས་རྗེས་རྟོག་
འབར་དྲངས་པ་ལས། ལུས་མེད་པ་ཡི་ལུས་ལ་ནི། །ཞེས་སོ། ། །
5



སྐབས་ལྔ་བ་ཁྱབ་དཔྱོད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
སྐབས་ལྔ་བ་ཁྱབ་དཔྱོད་པའི་གྲུབ་མཐའ་འཕྲོས་
དོན་དང་བཅས་པ་བཤད་པ།
ནོར་ལྷ་ཟླ་བ་གཞོན་ནུ་མ་ལེན་སྟོན། །
ཁྱབ་འཇུག་པ་དང་ཟླ་བ་གླུའི་ཆོས་སྨྲ། །
རྟོག་ཕན་ཡལ་ག་མཚན་མོ་ལྔ་སོགས་ལུང་། །
ཞེས་ནོར་ལྷ་སྟེ་ཁྱབ་འཇུག་དང་། ལྷ་ཟླ་བ། གཞོན་ནུ་མ་ལེན་རྣམས་
སྟོན་པ་དང་། མིང་ལ། ཁྱབ་འཇུག་པ། ཟླ་བ་བ། གླུའི་ཆོས་སྨྲ་བ་བཅས་
ཟེར་ཞིང་། གཞུང་ནི། རྟོག་པ་ལ་ཕན་པའི་ཡལ་ག མཚན་མོ་ལྔ་བ། གཡུལ་
གྱི་ལས་སྟོན་པའི་ཚིག་བཅས་ཡིན་ཞིང་ལུང་ཚད་མར་འདོད་ཅེས་པའོ། །
ཁྱབ་འཇུག་བུད་མེད་མང་བསྐོར་སྒོ་ལྡན་གནས། །
ཉི་སོགས་མཆོག་ང་བྲམ་ཟེ་ལུས་ཀྱིས་བྱེད། ། །
ངོ་བོ་གཉིས་ལས་ཞི་བསྒོམ་ཐར་བ་ཐོབ། །
མ་ཞིའི་ཉ་དང་རུས་སྦལ་ཕག་རྒོད་དང༌། །
མི་ཡི་སེང་གེ་མིའུ་ཐུང་དགའ་བྱེད་གཉིས། །
ནག་པ་སངས་རྒྱས་རིགས་ལྡན་འཇུག་པ་བཅུས། །
47



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བཏོན་དང་བཏེགས་མནན་བསད་བསླུས་མགྲིན་བཅུ་བསད། །
རིགས་བཅད་དོན་བྱས་སྡིག་སྦྱངས་སེམས་ཅན་བཏུལ། །
ཅེས་ཁྱབ་འཇུག་ནི་བུད་མེད་མང་བོས་བསྐོར་ནས་རྒྱ་མཚོའི་ནང་
དུ་གྲོང་ཁྱེར་སྒོ་ལྡན་ཞེས་བྱ་བར་གནས་ཤིང་། ཉི་ཟླ་སོགས་བརྟན་གཡོའི་
མཆོག་ཐམས་ཅད་ང་ཡིན་ཟེར་ཞིང་། བྲམ་ཟེའི་ལུས་སུ་གནས་ནས་སྦྱིན་
པ་བོ་དང་ཟ་བ་བོ་བྱེད་ལ། ཁྱབ་འཇུག་གི་ངོ་བོ་ཞི་མ་ཞི་གཉིས་ཡོད་པ་
ལས། ཞི་བའི་ངོ་བོ་ཡོད་མེད་ལས་འདས་པ་སོགས་བསྒོམ་ན་ཐར་བ་ཐོབ་
ལ། མ་ཞི་བའི་ངོ་བོ་ཁྱབ་འཇུག་ཉའི་གཟུགས་ཀྱིས་རིག་བྱེད་བཞི་རྒྱ་
མཚོར་ནུབ་པ་ཡར་བཏོན་པ་དང་། རུས་སྦལ་གཟུགས་ཀྱིས་འཇིག་རྟེན་
བཏེགས་ཏེ་གནས་པ་དང་། ཕག་རྒོད་གཟུགས་ཀྱིས་ཚངས་པའི་འཇིག་
རྟེན་མན་ཆད་མནན་པ་དང་། མིའི་སེང་གེ་སྟེ་སེང་གེའི་མགོ་ཅན་གྱིས་
ལྷ་མིན་གསེར་ཅན་བསད་པ་དང་། མིའུ་ཐུང་གིས་ལྷ་མིན་སྟོབས་ལྡན་
བསླུས་པ་དང་། དགའ་བྱེད་དང་བོས་མགྲིན་བཅུ་བསད་པ་དང་། དགའ་
བྱེད་གཉིས་པས་སྲིད་སྒྲུབ་ཀྱི་རྒྱལ་རིགས་བཅད་པ་དང་། ནག་པས་གངྒཱ་
དྲངས་ནས་སེམས་ཅན་གྱི་དོན་བྱས་པ་དང་། སངས་རྒྱས་སུ་སྤྲུལ་ནས་
སྡིག་པ་སྦྱངས་པ་དང་། རིགས་ལྡན་དུ་སྤྲུལ་ནས་མ་འོངས་པ་ན་སེམས་
ཅན་མང་བོ་གདུལ་བ་སྟེ་འཇུག་པ་བཅུར་བཤད་ཅེས་སོ། །འཇུག་པ་
བཅུའི་སྐུ་བརྙན་རྣམས་ནི་སངས་རྒྱས་མ་གཏོགས་གཞན་ཐམས་ཅད་
ལུས་ཀྱི་ཕྱེད་ཉ་དང་རུས་སྦལ་སོགས་ལ་སྟོད་ལག་པ་བཞི་བོ་དུང་དང་



སྐབས་ལྔ་བ་ཁྱབ་དཔྱོད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
འཁོར་ལོ་ཐོགས་པའི་ཁྱབ་འཇུག་གི་རྣམ་པར་ཡོད་ཅིང་། སངས་རྒྱས་ནི་
རལ་བ་སྤྱི་བོར་བཅིངས་ཤིང་རྣ་བ་གཉིས་ལ་ཨ་ལོང་བཏགས། ཁ་ཊམ་
དང་། སློང་ཕོར་ཐོགས་པའི་དགེ་སྦྱོང་གི་གཟུགས་ཅན་དུ་བྱས་ཤིང་།
རྒྱུ་མཚན་ཡང་སྨ་ཕབ་འདོད་ཡིན་ཏེ། སྔོན་ལྷ་མིན་གྱིས་རིག་བྱེད་ལྟར་
ཉམས་སུ་བླངས་པས། ལྷ་རྣམས་ཕམ་པ་ན་ཁྱབ་འཇུག་ལ་གསོལ་བས།།
ལྷ་མིན་རྨོངས་ཕྱིར་སངས་རྒྱས་སུ་སྤྲུལ་ཏེ་ལྷ་མིན་དག་གི་གམ་དུ་སོང་
སྟེ། ཁྱེད་ཅག་གི་འདིས་མི་ཕན་གྱི། འདི་ལྟར་སྒོམས་ཤིག་ཅེས་རིག་བྱེད་
དང་འགལ་བ་ཤ་སྟག་སྨོས་ཤིང་། ལྷ་མིན་གྱིས་བདེན་པར་རློམ་ནས་དེ་
ལྟར་བྱས་པས་ལྷ་མིན་རིམ་གྱིས་ཉམས་སོ་སྐད། དཔལ་ལྡན་ཆོས་རྗེས།
གྲུབ་མཐའ་འདིར་ཕག་རྒོད་ཀྱི་གཟུགས་ཀྱིས་ཚངས་པའི་འཇིག་རྟེན་མན་
ཆད་མནན་པར་བཤད་པ་མི་འཐད་དེ། རུས་སྦལ་གཟུགས་ཀྱིས་བཏེགས་
ནས་ཕག་རྒོད་གཟུགས་ཀྱིས་སྟེང་ནས་ཡར་འཐེན་པར་བཤད་དགོས་
པར་བཤད་མོད། གྲུབ་མཐའ་རྩ་བ་འདིར་བཤད་པ་ལྟར། ཕྱྭ་བ་ཆོས་སེང་
གི་གྲུབ་མཐའ་སྟེ་བདེ་བར་གཤེགས་པ་དང་ཕྱི་རོལ་པའི་གཞུང་རྣམ་པར་
འབྱེད་པ་ཞེས་བྱ་བ་ལས་ཀྱང་། ཕག་རྒོད་ཀྱི་གཟུགས་ཀྱིས་ཚངས་པའི་
འཇིག་རྟེན་གྱི་སྟེང་ནས་མནན་པ་དང་། ཞེས་དང་། མཁས་གྲུབ་ནོར་བཟང་
རྒྱ་མཚོས་(སྤྱི་ལོ༡༤༢༣-༡༥༡༣)མཛད་པའི་དུས་འཁོར་སྤྱི་དོན་དྲི་
མེད་འོད་རྒྱན་གྱི་མངལ་སྐྱེས་ཀྱི་སྐབས་སུ། ཕག་རྒོད་ཀྱི་གཟུགས་ཀྱིས་
ཚངས་པའི་འཇིག་རྟེན་མན་ཆད་མནན་པ་དང་ཞེས་གསུངས་པ་ལྟར་ལ།
49



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཁྱབ་འཇུག་ཕག་རྒོད་ཀྱི་གཟུགས་ཅན་ནི་ལག་པ་བཞི་དུང་དང་འཁོར་ལོ་
འཛིན་པ། དོར་སྟབས་སུ་གནས་ཤིང་ཕག་ཞལ་ཡོད་པ་མི་མགོའི་ཕྲེང་བ་
ཅན་ཞིག་གོ །
བྱེད་པོ་བདག་དང་ལས་དུས་རང་བཞིན་དང་། །
ཡོན་ཏན་ཉམས་པའི་སྟོང་བ་རྒྱུ་འབྲས་དང་། །
རླུང་ཡིག་སོགས་སྒོམ་ཐར་འདོད་འཁོར་མཐའ་འདོད། །
ཅེས་གཞིའི་རྣམ་བཞག་ལ། འཇིག་རྟེན་རྩོམ་པའི་བྱེད་པ་བོ་རྡུལ་
ཕྲན་རྟག་པ་ཆ་མེད་འདོད་ཅིང་། ད་དུང་། བདག་རྟག་པ་དང་། དེས་བྱས་
པའི་ལས་དགེ་མི་དགེ་དང་། དུས་རྟག་དངོས་དང་། ས་ལ་སོགས་པའི་རང་
བཞིན་དང་། སྙིང་སྟོབས་ལ་སོགས་པའི་ཡོན་ཏན་དང་། དངོས་པོ་ཀུན་
རྩ་བར་ཐིམ་པའི་སྒོ་ནས་ཉམས་པའམ་ཞིག་པའི་སྟོང་ཉིད་དང་། རྒྱུ་འབྲས་
བཅས་འདོད་ལ། རླུང་གི་རྣལ་འབྱོར་དང་ཨོ་ཡིག་དང་མཉམ་པའི་སྟོང་བ་
བསྒོམ་ན་ཐར་བ་ཐོབ་པར་འདོད་པས་འཁོར་བ་རེ་ཞིག་པའི་མཐའ་ཅན་དུ་
འདོད་ཅེས་པའོ། །དཔྱོད་པ་བའི་འདོད་ཚུལ་ནི། །
རྒྱལ་དཔོག་པ་སྟོན་སྤྱོད་པ་རྒྱལ་དཔོག་པ། །
བདག་ནི་བློ་དང་ཤེས་རིག་རྟག་རྫས་སོགས། །
དྲི་མ་སྐྱེས་བུའི་རང་བཞིན་ཀུན་མཁྱེན་མེད། །
མཐོ་རིས་ཐར་འདོདའང་བྱས་ཤུགས་ཞེ་བརྒྱད་རྒྱུ། ། །
རྭ་བཞི་རྐང་གསུམ་མགོ་གཉིས་ལག་པ་བདུན། ། ས་



སྐབས་ལྔ་བ་ཁྱབ་དཔྱོད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
གསུམ་བཅིངས་ཁྱུ་མཆོག་ང་རོ་རིག་བྱེད་ཁྱད། ། །
གསུམ་མམ་བདུན་བདུན་མར་གྱི་མཆོད་སྦྱིན་འདོད། །
མངོན་སུམ་རྗེས་དཔག་ཉེར་འཇལ་སྒྲ་བྱུང་དང་། །
དོན་གོ་དངོས་མེད་ཅེས་བྱའི་ཚད་མ་དྲུག །
ཁ་ཅིག་རིག་སྲིད་མ་དམིགས་གྲགས་སྙམ་སོགས། ། །
ཞེས་རྒྱལ་དཔོག་ནི་དེའི་སྟོན་པ་ཡིན་ལ། སྤྱོད་པ་བ་དང་རྒྱལ་དཔོག་
པ་ནི་མིང་རྣམ་གྲངས་ཡིན་ལ། བདག་ནི་བློའི་ངོ་བོར་འདོད་པས་གྲངས་
ཅན་དང་མི་འདྲ་ཞིང་། ཤེས་རིག་གི་རང་བཞིན་དུ་འདོད་པས་དབང་ཕྱུག་
པ་དང་མི་འདྲ་བ་དང་། རྟག་པར་འདོད་པས་ནང་བ་དང་མི་གཅིག་པ་དང་།
ལུས་ལས་ཡན་གར་བའི་རྫས་ཡོད་དུ་འདོད་པས་རྒྱང་ཕན་དང་མི་འདྲ་
ཞིང་། དྲི་མ་སྐྱེས་བུའི་རང་བཞིན་ལ་ཞུགས་ཡོད་པས་ཀུན་མཁྱེན་མེད་
ལ། མཐོ་རིས་ཀྱི་ཚངས་པ་ལྟ་བུའང་ངན་སོང་ལས་གྲོལ་པའི་ཐར་བ་ཙམ་
དུ་འདོད་ལ། བྱས་ཤུགས་ཞེ་བརྒྱད་ནི་བྲམ་ཟེར་འགྱུར་བའི་རྒྱུ་དང་། རྭ་
བཞི་ནི་རིག་བྱེད་བཞི། རྐང་གསུམ་ནི་མེ་གསུམ། མགོ་གཉིས་ནི་མཆོད་
སྦྱིན་བྱེད་པ་བོ་ཁྱོ་ཤུག ལག་པ་བདུན་ནི་ཡི་གེ་དྲུག་པ་ནས་བཅུ་གཉིས་
བར་བདུན་དང་། གསུམ་བཅིངས་ནི་སྙིང་མགྲིན་མགོ་གསུམ། ཁྱུ་མཆོག་
ནི་ཨོ་དང་། ང་རོ་ནི་ནང་དུ་སྒྲ་བྱེད་པའི་དོན་ཏེ། དེ་ལྟ་བུ་རིག་བྱེད་ཀྱི་
ཁྱད་པར་མང་བོ་དང་། ཤིས་བརྗོད། བསྟོད་པ། ཆོ་ག་གསུམ་མམ། སྲེག་
རྫས་བདུན། སྡེབ་སྦྱོར་བདུན། དྲང་སྲོང་བདུན། ཁྱིམ་བདུན། ཉིན་ཞག་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བདུན་དུ་ལན་བདུན་མཆོད་པ་དང་། སྐྱེ་གནས་བདུན་དུ་མར་གྱིས་ཚིམ་
པར་བྱེད་པ་མཆོད་སྦྱིན་དུ་འདོད་ལ། མངོན་སུམ། རྗེས་དཔག དཔེ་ཉེར་
འཇལ། སྒྲ་བྱུང་། དོན་གྱིས་གོ་བའི་ཚད་མ། དངོས་མེད་ཀྱི་ཚད་མ་དྲུག་
དང་། ཁ་ཅིག་སྟེ་ཙ་ར་ཀ་བས། རིགས་པ་དང་། སྲིད་པ་ཅན། མ་དམིགས་
པ། གྲགས་པ། སྙམ་སེམས་པའི་ཚད་མ་སོགས་འདོད་ཅེས་པའོ། །དགག་
པ་ནི།
ཀུན་ལ་ཁྱབ་ཕྱིར་བྲོས་འགལ་འཇུག་བཅུ་རྫུན། །
སྤངས་རྟོགས་མཐར་འགྲོས་ཉེས་ཟད་ཀུན་མཁྱེན་འགྲུབ། །
ཅེས་ཁྱབ་འཇུག་ཀུན་ལ་ཁྱབ་པ་དང་། ཤུགས་ཅན་ནག་པོ་ལ་བྲོས་
པ་འགལ་བས། འཇུག་པ་བཅུ་རྫུན་པར་གྲུབ་ཅིང་། སྤངས་རྟོགས་མཐར་
ཐུག་པར་འགྲོ་བ་ཡོད་པའི་རྟགས་ཀྱིས་རིམ་བཞིན་ཉེས་པ་ཟད་པ་དང་
ཀུན་མཁྱེན་ཡོད་པར་འགྲུབ་བོ་ཞེས་པའོ། །བྱས་ཤུགས་ཞེ་བརྒྱད་རྒྱུ་
ཞེས་པའི་རང་འགྲེལ་ལས། དེར་སྐྱེས་པ་ནི་དུ་བ་ཡིན། །ཞེས་པ་མ་དག་
པས། དེར་སྐྱེས་སྤུ་ནི་དུ་བ་ཡིན། །ཞེས་ཟེར་དགོས། ཉེར་འཇལ་ཞེས་པའི་
རང་འགྲེལ་དུ། ཉེར་འཇལ་བ་ལང་གྲགས་ལྡན་པ། །ཞེས་ཚད་ཆེན་དྲངས་
ལ། སྡེ་བསྟན་ཟེ་བའི་༥༦ན༤ལས། ཉེ་བར་འཇལ་བར་གྲགས་ལྡན་པ། །
ཞེས་སོ། །མཇུག་ཏུ། མི་དྲན་ཟླུམ་པོའི་རྣམ་པ་ལ། །ཞེས་དང་སྔ་འགྲེལ་དུ་
ཡང་དེ་ལྟར་གསུང་མོད། ཚད་ཆེན་སྡེ་བསྟན་ཟེ་བའི་༥༦ན་ལས། མགྲིན་
པ་ཟླུམ་པའི་རྣམ་པ་ལ། །ཞེས་ཡོད་ཅིང་། ཅོ་བསྟན་ཟེ་བའི༥༦ན༢དང་།



སྐབས་ལྔ་བ་ཁྱབ་དཔྱོད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
སྣར་བསྟན་འེ་བའི་༦༡བ༤དང་། བསྟན་འགྱུར་དཔེ་བསྡུར་མའི་དེབ་བརྒྱ་
དང་བདུན་པའི་༡༣༨ཐིག་ཕྲེང༡༣་དང་༡༦ན་ཡང་སྡེ་བསྟན་ལྟར་འབྱུང་
ངོ་། །རླུང་ཡིག་སོགས་སྒོམ་ཞེས་པའི་རང་འགྲེལ་དུ། རང་བཞིན་ཤེས་བྱ་
རྣལ་འབྱོར་གྱི། །ཞེས་པར། ཏིང་འཛིན་ཞེས་བྱ་ཟེར་དགོས་པར་བསྟན་
འགྱུར་དཔེ་བསྡུར་མའི་དེབ་ང་བརྒྱད་པའི་ཤོག་གྲངས་༨༤ཐིག་ཕྲེང་
༡༧སོགས་སུ་གསལ། སྤངས་རྟོགས་མཐར་འགྲོས་ཞེས་པའི་རང་འགྲེལ་
དུ་རྣམ་འགྲེལ་དྲངས་སྐབས། རྟག་ཉིད་ཕྱིར་རམ་ཐབས་མེད་ཕྱིར། །ཞེས་
པའི་འཕྲོར། ཡང་ན་ཐབས་ནི་མི་ཤེས་ཕྱིར། །ཞེས་པའི་རྐང་བ་གཅིག་ཆད་
ཡོད། ད་ལྟ་ཕྱི་ནང་གི་མཁས་པ་དག་གིས་རྒྱ་གར་རིག་བྱེད་ལ་རྟོག་དཔྱོད་
ཞིབ་འཇུག་བགྱིས་པའི་ཆོད་སྡོམ་ལྟར་ན། སྲིད་སྲུང་རིག་བྱེད་ཀྱི་ནང་དོན་
ནི། ལྷའི་བསྟོད་པ་དང་མི་དང་དུད་འགྲོའི་ཡམས་ནད་ཞི་ཐབས། བགེགས་
འདུལ་ཐབས་དང་སྨན་སྦྱོར་ཕྲན་བུ་བཅས་ཡིན་ལ། རིག་བྱེད་གསུམ་གྱི་
རྗེས་སུ་བྱུང་ཞིང་། སྔོན་རིག་བྱེད་གསུམ་གྲགས་ཞིང་། སྙན་ཚིག་རིག་
བྱེད་གླུའི་མཛོད། མཆོད་སྦྱིན་རིག་བྱེད་ཆོ་གའི་མཛོད། སྲིད་སྲུང་རིག་
བྱེད་མན་ངག་གི་མཛོད་ཅེས་གྲགས་ཤིང་། སྙན་ཚིག་ནི། མཆོད་འབུལ་
སྐབས་སྙན་མོའི་གདངས་ཀྱིས་བླངས་པའི་ལྷའི་བསྟོད་གླུ་དང་། མཆོད་
སྦྱིན་ནི། མཆོད་སྦྱིན་སྐབས་ཀྱི་མཆོད་ཚིག་སྟེ་དེའི་ཕན་ཡོན་སྟོན་པའི་
ཚིག་དག་གོ །ངེས་བརྗོད་ནི། ལྷའི་བསྟོད་པ་དང་འདོད་གསོལ་ལྟ་བུའི་
ཚིགས་བཅད་ལྷུག་དག་གོ །
53



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
སྐབས་དྲུག་པ་དབང་ཕྱུག་བྱེ་རིག་གི་གྲུབ་མཐའ་འཕྲོས་
དོན་དང་བཅས་པ་བཤད་པ།
ཞི་བའམ་དབང་ཕྱུག་པའི་འདོད་ཚུལ་ནི།
ཞི་བ་དྲང་སྲོང་རྐང་མིག་ལ་སོགས་སྟོན། །
དབང་ཕྱུག་ཡེ་སྲིད་པ་སོགས་དབྱེ་ན་གསུམ། །
སྒྲ་བསྒྲགས་སྨེ་བརྩེགས་རྒྱུད་ལུང་ཚད་མ་འདྲ། །
དབང་ཕྱུག་ཡོན་ཏན་བརྒྱད་ལྡན་ཏི་སེར་གནས། །
ཞེས་ཞི་བ་སྟེ་དབང་ཕྱུག་དང་དྲང་སྲོང་རྐང་མིག་སོགས་ནི་སྟོན་
པ་ཡིན་ལ། མིང་ལ། དབང་ཕྱུག་པ་དང་། ཡེ་སྲིད་པ། ཞི་བ་བ་སོགས་
ཟེར་ཞིང་། དབང་ཕྱུག་སྒྲ་བསྒྲགས་ཀྱི་རྒྱུད་དང་སྨེ་བརྩེགས་ཀྱི་རྒྱུད་
ལ་སོགས་པ་ལུང་ཚད་མར་འདོད་ལ། དབང་ཕྱུག་ནི་ཕྲ་བ་དང་ཡང་བ་
སོགས་ཀྱི་ཡོན་ཏན་བརྒྱད་དང་ལྡན་ཞིང་གངས་རི་ཏི་སེར་གནས་ཞེས་
པའོ། །འདོད་ཚུལ་ནི།
སྡོད་སོགས་འཚོལ་ཕྱིར་སྐྱེ་འཇིག་བྱེད་པོར་གྲུབ། །
བྱེད་པོ་བདག་སོགས་ལམ་དྲུག་ཁམས་དང་སྔགས། །
54



སྐབས་དྲུག་པ་དབང་ཕྱུག་བྱེ་རིག་གི་གྲུབ་མཐའ་འཕྲོས་དོན་དང་བཅས་པ་བཤད་པ།
འདོད་པ་བདག་དང་ཞི་བའི་དེ་ཉིད་ལྔ། །
དེ་ནི་གསུམ་གནས་སྦྱོར་གཏོང་བཅུ་གཉིས་མདུད། །
བཞི་བའི་ཡེ་ཤེས་ཐར་བའི་གོ་འཕང་སྨྲ། །
རླུང་སྦྱོར་དྲག་པོའི་དབང་དང་འཛག་བདེ་ལམ། །
ཐ་སྙད་འགལ་བས་བྱེ་བྲག་པ་སོགས་མིན། ། །
ཞེས་སྣོད་ཀྱི་དབྱིབས་སོགས་ཐ་དད་ཅིང་། སྟེའུ་བཞིན་སྡོད་ཅིང་
ལས་ལ་འཇུག་ཅིང་། སྡིག་ཅན་ཚེ་རིང་བ་སོགས་རྒྱུ་འབྲས་འཆོལ་བར་
འབྱུང་བ་ཡོད་པས། སྐྱེ་འཇིག་གི་བྱེད་པོ་དབང་ཕྱུག་ཡིན་པར་གྲུབ་ལ།
སྣོད་བཅུད་བྱེད་པོ་དང་། བདག་རྟག་པ། ལས། དུས། རང་བཞིན། ཡོན་
ཏན། ཞིག་པའི་སྟོང་བ་བཅས་སྔར་ཁྱབ་འཇུག་པའི་སྐབས་སུ་བཤད་པ་
ལྟར་ཁས་ལེན་ལ། མིག་ནས་ཡིད་ཀྱི་བར་ཡུལ་དྲུག་ལ་འཇུག་པའི་ལམ་
དྲུག་དང་། ཁམས། སྔགས། འདོད་པ། བདག ཞི་བའི་དེ་ཉིད་བཅས་
ལྔའམ། མཁའ་རླུང་མེ་ཆུ་ས་སྟེ་ཁམས་ལྔ་སྟེ་ཁམས་ཀྱི་དེ་ཉིད། དབྱངས་
གསལ་གྱི་བདག་ཉིད་ཅན་གྱི་སྔགས། སྒྱུ་རྩལ་རེ་བཞིའི་འདོད་པ། བདག་
རྟག་པ། ཐམས་ཅད་ལ་ཁྱབ་པའི་དབང་ཕྱུག་ཞི་བའི་དེ་ཉིད་དེ་དེ་ཉིད་ལྔ།
དབང་ཕྱུག་དེ་ནི་འགྲོ་བ་ཀུན་ཀྱི་སྒོ་གསུམ་ལ་གནས་ནས་སྐྱེ་བའི་ཚེ་ལམ་
དྲུག་སྦྱོར་བ་སྟེ་འདུ་བའི་རྒྱུ་བྱེད་ལ། འཆི་བའི་ཚེ་གཏོང་བ་སྟེ་འགག་པའི་
རྒྱུ་བྱེད་ཅིང་། ལུས་ལ་གནས་པའི་འཕོ་ཆེན་བཅུ་གཉིས་སམ་མདུད་པ་
བཅུ་གཉིས། སད་པ། གཉིད་འཐུག རྨི་ལམ། འཁྲིག་དུས་ཀྱི་ཡེ་ཤེས་བཞི་
55



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ལས། བཞི་བ་འཁྲིག་དུས་ཀྱི་ཡེ་ཤེས་ནི་ཐར་བའི་གོ་འཕང་དུ་སྨྲ་ལ། ལམ་
ནི། རླུང་གི་སྦྱོར་བ་དང་། དྲག་པོ་དབང་ཕྱུག་གི་ལིངྒའི་རྩེ་ནས་དབང་
བསྐུར་བ་དང་། ཁམས་འཛག་པའི་བདེ་བ་རྣམས་ལམ་དུ་འདོད་ཅིང་།
སྤྱིར་དབང་ཕྱུག་པ་ལ་བྱེ་རིག་གཉིས་དང་གྲངས་ཅན། ཚངས་པ་བ། ཁྱབ་
འཇུག་པ་སོགས་མང་བོ་ཡོད་ཀྱང་། དུས་འཁོར་ནས་བཤད་པའི་དབང་
ཕྱུག་པ་ནི། འདིའི་བྱེ་རིག་སོགས་ཡིན་ན་འདོད་ཚུལ་གྱི་ཐ་སྙད་འགལ་བ་
འབྱུང་བས་མིན་ནོ་ཞེས་པའོ། །བྱེ་རིག་གི་འདོད་ཚུལ་ནི།
སྟོན་པ་འུག་པ་གཟེགས་ཟན་རྐང་མིག་པ། །
གཟེགས་ཟན་རྐང་མིག་འུག་ཕྲུག་ལུང་ཙམ་པའང་། །
དབྱེ་ངོ་བྱེ་བྲག་པ་དང་རིག་པ་ཅན། །
དོན་དྲུག་ཚད་མ་བཞིས་འཇལ་མངོན་སུམ་ནི། །
དབང་དོན་འཕྲད་འབྲེལ་དྲུག་བེམ་བྱེ་བྲག་པ། ། །
དེ་འཕྲད་ཁྱད་པར་འཛིན་རྟོག་རིག་པ་ཅན། །
རྗེས་དཔག་གསུམ་གསུམ་ལྷག་ལྡན་ཡང་དག་སོགས། །
1: ལྔ་ལྡན་གཞན་དོན་ཉེར་འཇལ་འདྲ་བས་སྒྲུབ། །
སྒྲ་བྱུང་ཞི་རྒྱུད་འཇིག་རྟེན་མིག་མདོ་ལུང་། །
ཞེས་དྲང་སྲོང་འུག་པ། གཟེགས་ཟན། རྐང་མིག་བཅས་འདི་དག་གི་
སྟོན་པ་ཡིན་ལ། གཟེགས་ཟན་པ། རྐང་མིག་པ། འུག་ཕྲུག་པ། ལུང་ཙམ་
པ་བཅས་མིང་གི་རྣམ་གྲངས་ཡིན་ཞིང་། དབྱེ་ན་བྱེ་བྲག་པ་དང་རིག་པ་ཅན་
56



སྐབས་དྲུག་པ་དབང་ཕྱུག་བྱེ་རིག་གི་གྲུབ་མཐའ་འཕྲོས་དོན་དང་བཅས་པ་བཤད་པ།
པ་གཉིས་ཡོད་ལ། ཚད་མ་བཞིས་ཚིག་དོན་དྲུག་འཇལ་ཞིང་། ཚད་མ་བཞི་
ལས་མངོན་སུམ་ནི། བདག་དང་དབང་བོ་དང་ཡིད་དང་དོན་ཕྲད་པའམ་
འབྲེལ་བ་དེ་ཡིན་ལ། དེ་འདྲའི་འབྲེལ་བ་དྲུག་ནི་བེམ་པོར་བྱེ་བྲག་པས་
འདོད་ལ། དབང་བོ་དང་ཡུལ་ཕྲད་པ་ལས་སྐྱེས་པའི་ཤེས་པ་ཡུལ་གྱི་ཁྱད་
པར་རྣམ་མེད་དུ་འཛིན་པའི་རྟོག་པ་མངོན་སུམ་དུ་རིག་པ་ཅན་པས་བཞེད་
ལ། བྱེ་རིག་གཉིས་ཀའི་ལུགས་ལ་ཚུལ་གསུམ་རེ་རེ་བས་བསྐྱེད་པའི་རྗེས་
དཔག་གསུམ་གསུམ་ཁས་ལེན་ལ། ལྷག་ལྡན་གྱི་རྟགས་ཀྱང་ཡང་དག་ཏུ་
འདོད་ཅིང་། སྒྲུབ་ངག་ཡན་ལག་ལྔ་ལྡན་ནི། གཞན་དོན་རྗེས་དཔག་དང་།
དཔེ་ཉེར་འཇལ་གྱི་ཚད་མ་ནི། བ་ལང་དང་འདྲ་བས་བ་མིན་ཡིན་པར་སྒྲུབ་
པ་ལྟ་བུའོ། །སྒྲ་བྱུང་གི་ཚད་མ་ནི། ཞི་བའམ་དབང་ཕྱུག་གིས་བྱས་པའི་
རྒྱུད་མཛེས་སྦྱར་དང་། དྲང་སྲོང་འུག་པས་བྱས་པའི་འཇིག་རྟེན་མིག་མདོ་
སོགས་ལུང་གི་ཚད་མ་ཡིན་ཞེས་པའོ། །གཞིའི་འདོད་ཚུལ་ནི། །
རྫས་དང་ཡོན་ཏན་ལས་དང་སྤྱི་བྱེ་བྲག །
འདུ་བ་ཚིག་གི་དོན་དྲུག་བདེན་དངོས་གཞི། །
འབྱུང་བཞི་ཡིད་མཁའ་ཕྱོགས་བདག་དུས་དགུ་རྫས། །།
ལྔ་བཞི་མ་ཁྱབ་ཁྱབ་རྫས་བཞི་སོགས་བཞི། །
གཞན་རྟག་ཡོན་ཏན་ཆ་གཉིས་ལས་མི་རྟག །
ཟ་བོ་བྱེད་པོ་མ་བྱས་རྟག་ཤེས་མིན། ། །
ཁྱབ་དང་བྱ་མེད་བདག་འདོད་ཁྱབ་ཕྲ་རིམ། །



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཡིད་ནི་རྟག་དངོས་རྟོག་བཅས་ཡུལ་ཅན་བློ། །
བཞི་ལྡན་ཡོན་ཏན་ཉེར་བཞི་ཉེར་ལྔ་ཡང་། །
ལས་ལྡའོ་ཆ་དང་ཆ་ཅན་སོགས་གཞན་རྫས། །
གསུམ་ལས་དོན་གཞན་སྤྱི་ཡིན་ཁྱད་པར་བརྒྱད། །
ཁྱད་ཞུགས་བྱེ་བྲག་འདུ་བ་འབྲེལ་བ་གཉིས། །
ཞེས་ཚིག་དོན་དྲུག་ནི་བདེན་གྲུབ་ཀྱི་དངོས་པོ་དང་གཞིའི་ཆོས་ཅན་
ཡིན་པར་འདོད་ལ། ཚིག་དོན་དྲུག་གི་དང་བོ་རྫས་ལ་དགུ་ལས་དང་བོ་
ལྔ་མ་ཁྱབ་པའི་རྫས་དང་། ཕྱི་མ་བཞི་ཁྱབ་པའི་རྫས་ཡིན་ལ། ཡོན་ཏན་
ནི། ས་དང་ས་རྡུལ་ནི། དྲི་རོ་གཟུགས་རེག་གི་ཡོན་ཏན་བཞི་ལྡན། ཆུ་དང་
ཆུ་རྡུལ་ནི། དྲི་དོར་བའི་གསུམ་ལྡན། མེ་ནི་གཟུགས་རེག་ཉིས་ལྡན། རླུང་
རེག་བྱ་ཚིག་ལྡན་ཡིན་ལ། ཡོན་ཏན་ལ་རྟག་མི་རྟག་གཉིས་དང་། ལས་
མི་རྟག་པ་དང་། དེ་ལས་གཞན་རྫས་དང་། སྤྱི་དང་། བྱེ་བྲག འདུ་བ་བཞི་
རྟག་པ་ཡིན་ལ། ཁ་ཅིག་གིས་རྫས་ལ་རྟག་མི་རྟག་གི་ཆ་གཉིས་ཡོད་པར་
ཡང་བཤད། བདག་གི་ཁྱད་ཆོས་ནི། ཟ་བ་བོ། བྱེད་པོ། མ་བྱས་པ། རྟག་
པ། ཤེས་པ་མིན་པ། ཁྱབ་པ། བྱ་བ་མེད་པ་བཅས་ཡིན་པའི་བདག་བྱེ་
རིག་གཉིས་ཀས་འདོད་ལ། བྱེ་བྲག་པས། བདག་རགས་པ་ཀུན་ལ་ཁྱབ་
པ་དང་། ཕྲ་བ་ཁོང་ན་གནས་པ་གཉིས་ཕྱི་ནང་གི་རིམ་པར་ཡོད་ཅེས་
ཟེར་ཞིང་། རིག་པ་ཅན་པས། ཁྱབ་པའི་བདག་དང་ཡིད་ཙམ་ལ་ཡོད་པའི་
བདག་གཉིས་ཕྱེ་ཞིང་། གཉིས་ཀས། ཡིད་རྟག་དངོས་དང་རྟོག་བཅས་ཀྱི་
58



སྐབས་དྲུག་པ་དབང་ཕྱུག་བྱེ་རིག་གི་གྲུབ་མཐའ་འཕྲོས་དོན་དང་བཅས་པ་བཤད་པ།
ཡུལ་ཅན་བློར་འདོད་ལ། ཚིག་དོན་གཉིས་པ་ཡོན་ཏན་ལ་ཁྱད་ཆོས་བཞི་
སྟེ། རྫས་ལ་བརྟེན་པ། ཡོན་ཏན་གཞན་དང་མི་ལྡན་པ། འདུ་འབྲལ་གྱི་རྒྱུ་
མིན་པ། རྟགས་ལ་མི་ལྟོས་པ་སྟེ་བཞི་ཡོད་ལ། དབྱེ་ན་ཉེར་བཞིའམ་ཉེར་
ལྔ་ཡོད་ཅིང་། ཚིག་དོན་གསུམ་པ། ལས་ལ་འདེགས་འཇོག་བརྐྱང་བསྐུམ་
འགྲོ་བ་ལྔ་ཡོད་པ་དང་། ཆ་དང་ཆ་ཅན་སོགས་རྫས་གཞན་ཡིན་ལ། ཚིག་
དོན་བཞི་བ་སྤྱི་ནི། རྫས་དང་ཡོན་ཏན། ལས་གསུམ་ལ་རྗེས་སུ་འགྲོ་ཞིང་
དེ་གསུམ་ལས་དོན་གཞན་པ་ཞིག་འདོད་ཅིང་། སྤྱི་དང་བྱེ་བྲག་འདུ་བ་
གསུམ་སྤྱིར་ཁྱད་ཆོས་བརྒྱད་ལྡན་ཏེ། མ་སྐྱེས་པ། ཁྱབ་པ། རྟག་པ། ཆ་
མེད། བྱ་མེད། རྫས་ལ་བརྟེན་པ། ཡོན་ཏན་ལ་བརྟེན་པ། ལས་ལ་བརྟེན་
པ་བཅས་སོ། །ཚིག་དོན་ལྔ་བ་བྱེ་བྲག་ནི། རང་གི་རྟེན་དེ་གཞན་ལས་ཁྱད་
ཞུགས་པ་སྟེ་མི་འདྲ་བའི་ཁྱད་པར་ཡོད་པར་འཛིན་པའི་ཤེས་པའི་གཟུང་
ཡུལ་ནི་བྱེ་བྲག་ཡིན་ལ། ཚིག་དོན་དྲུག་པ་འདུ་བ་ནི། རྟེན་ལ་བརྟེན་པ་
ཡོད་པར་འཛིན་པའི་ཤེས་པའི་གཟུང་ཡུལ་ཡིན་ཞིང་། དབྱེ་ན། རྟེན་དང་
བརྟེན་པ་གོ་ས་ཐ་དད་པའི་ལྡན་འབྲེལ་དང་། ཐ་མི་དད་པའི་འདུ་འབྲལ་
གཉིས་སོ། །རྗེ་བཙུན་འཇམ་དཔལ་དགྱེས་པའི་བློ་གྲོས་(སྤྱི་ལོ༡༨༨༤-
༡༩༦༨)ཀྱི་གསུང་ལས། ཐམས་ཅད་ལ་ཁྱབ་པ་དང་། ཐམས་ཅད་དུ་སོང་
བ་མི་འདྲ་སྟེ། ཁྱབ་པ་ནི། གཞིའི་ཚུལ་གྱིས་ཁྱབ་པ་ལ་བྱེད་ཅིང་། སོང་བ་
ལ་ཤེས་པའི་རྒྱུ་བྱེད་པའི་ཚུལ་གྱིས་སོང་བའང་འདོད་དགོས་པས་སོ། །
ཚིག་དོན་དྲུག་པོ་གཞི་གཅིག་ལ་སྦྱར་ནས་གོ་བ་བསྐྱེད་ན་ཁྱད་གཞི་ས་དེ་
69



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རྗེས། དེའི་ཁྱད་ཆོས་སེར་བོ་སོགས་ཡོན་ཏན། ས་དེའི་གཡོ་འགུལ་བྱ་བ་
ལས། དེའི་ཐུན་མོང་བའི་ཆོས་མི་གསལ་བ་ཡོད་པ་ཉིད་དང་ས་ཉིད་སྤྱི།
ཐུན་མོང་མ་ཡིན་པ་གསལ་བའི་ཆོས་ས་ལྟ་བུ་བྱེ་བྲག སའི་ཁྱད་པར་སྣ་
ཚོགས་ས་ལ་བརྟེན་པ་འདུ་བའོ། །ཞེས་འབྱུང་ངོ་། །
སྣོད་བཅུད་ཕྲ་རབ་རྡུལ་དང་དབང་ཕྱུག་གིས། །
ཁྲུས་སོགས་ཆོས་ཡིན་འཁོར་བ་ཡོན་ཏན་འདུ། །
ཐར་བ་བརྗོད་མེད་ཡོན་ཏན་འདུ་འབྲལ་བདག །
དེ་ཉིད་རྟོགས་པ་ཐར་རྒྱུ་ཐར་བར་འཁྲུལ། །
ཞེས་སྣོད་བཅུད་རྣམས་རྟག་པའི་རྡུལ་ཕྲ་རབ་དང་། དབང་ཕྱུག་གི་
བློའི་གཡོ་བས་བྱས་པར་འདོད་ལ། ཁྲུས་དང་དབང་སོགས་ཆོས་སུ་འདོད་
ཅིང་། འཁོར་བ་ནི། བློ་ལ་སོགས་པའི་ཡོན་ཏན་དགུ་བོ་དེ་བདག་དང་འདུ་
འབྲེལ་ཡོད་པ་ལ་ཟེར་ཞིང་། ཐར་བ་ནི་བརྗོད་མེད་དང་། བློ་སོགས་ཡོན་
ཏན་དགུ་བདག་དང་འདུ་བ་བྲལ་ཏེ་བདག་ཡན་གར་བར་གནས་པ་དེ་ཡིན་
ཞིང་། དེ་ཉིད་རྟོགས་པ་ཐར་བའི་རྒྱུ་ཡིན་པ་ལས་ཐར་བ་མིན་པས་ཁ་ཅིག་
གིས་དེ་ཐར་བར་བཤད་པ་འཁྲུལ་ཞེས་པའོ། །སྔར་བཤད་པའི་གྲུབ་མཐའ་
དེ་གསུམ་དགག་པ་ནི།
དབང་ཕྱུག་དགའ་སྡུག་རྒྱུ་དང་སྡིག་སྤྱོད་འགྱུར། །
འདོད་ལྟོས་ནུས་མེད་ཀུན་ཁྱབ་ཆ་མེད་འགལ། །།
རྟག་ཕྱིར་རྟག་ཏུ་སྐྱེ་འམ་གཏན་མི་སྐྱེ། །
60



སྐབས་དྲུག་པ་དབང་ཕྱུག་བྱེ་རིག་གི་གྲུབ་མཐའ་འཕྲོས་དོན་དང་བཅས་པ་བཤད་པ།
ཞེས་དབང་ཕྱུག་རང་ལ་དད་མཁན་ལ་དགའ་བ་སྟེར་བའི་རྒྱུ་དང་།
མི་དད་མཁན་ལ་སྡུག་བསྔལ་སྟེར་བའི་རྒྱུ་ཡིན་པ་བདེན་ན། དེ་གཉིས་
བཟློག་ནས་འབྱུང་བ་དབང་ཕྱུག་གིས་མ་བྱས་པས། དབང་ཕྱུག་བྱེད་པོར་
མི་འཐད་ལ། དབང་ཕྱུག་ནི་ཀུན་ཀྱི་བྱེད་པོ་ཡིན་ན་སྡིག་སྤྱོད་ཀྱི་བྱེད་པོ་
ཡང་ཡིན་དགོས་པས་དམྱལ་བར་ལྟུང་བར་འགྱུར་ལ། སྣོད་བཅུད་རྣམས་
དབང་ཕྱུག་གི་འདོད་པར་ལྟོས་པར་འདོད་པ་དང་དེ་ནུས་མེད་ཀྱི་རྟག་པར་
འདོད་པ་འགལ་བར་མ་ཟད། ཀུན་ལ་ཁྱབ་པ་དང་ཆ་མེད་དུ་འདོད་པའང་
འགལ་ལ། སྣོད་བཅུད་ཀྱི་བྱེད་པོ་དབང་ཕྱུག་རྟག་པ་ཡིན་པས། སྣོད་བཅུད་
རྣམས་རྟག་ཏུ་སྐྱེ་བའམ། གཏན་ནས་མི་སྐྱེ་དགོས་ཏེ། རྒྱུ་ལ་འགག་པ་
མེད་པ་དང་། ཡང་ན། ནུས་པ་མེད་པའི་ཕྱིར་རོ་ཞེས་པའོ། །བཞི་བའི་ཡེ་
ཤེས་ཞེས་པའི་རང་འགྲེལ་ལས། དུས་བཞིའི་ཡེ་ཤེས་ཏེ་ཞེས་པ་བཞི་ལས་
ཞེས་པ་མ་དག་སྟེ། དུས་བཞིའི་ཡེ་ཤེས་ཏེ་ཤེས་པ་བཞི་ལས་ཟེར་དགོས།
སྡོད་ཕྱིར་འཆོལ་ཕྱིར་ཞེས་སོགས་ཀྱི་རང་འགྲེལ་དུ། འཛིན་པ་ཅན་དང་
ནོར་ལྡན་དང་། །ཞེས་པར། འཛིན་པ་ཅན་གང་ཟེར་དགོས། བྱེད་པོ་བདག་
སོགས་ཞེས་པའི་རང་འགྲེལ་དུ། ཞིག་པའི་ཆོས་ཞེས་པར། སྡེ་བསྟན་ལས།
སྟོང་བ་ཉིད་ཞིག་པའི་ཞེས་སོ། །རྣམ་འགྲེལ་ཊཱིཀ་ཆེན་ལས། ནམ་མཁའ་
སོགས་ལྔ་ནི་ཐམས་ཅད་དུ་སོང་བའི་རྫས་ཞེས་བྱའོ། །ས་ལ་སོགས་པ་
བཞི་ནི་ཐམས་ཅད་དུ་སོང་བ་མ་ཡིན་པའི་རྫས་ཞེས་བྱའོ། །ཞེས་ཀྱང་
འབྱུང་བས་གོང་དུ་རྒྱལ་ཚབ་རྗེའི་གསུང་བཀོད་པ་དང་བསྡུར་བར་བྱའོ། །
61



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྐབས་བདུན་པ་གཅེར་བུ་བའི་གྲུབ་མཐའ་འཕྲོས་
དོན་དང་བཅས་པ་བཤད་པ།
རྒྱལ་བ་དམ་པ་ཁྱུ་མཆོག་ལྡོང་རིས་སྟོན། །
ཟད་བྱེད་མཆོད་འོས་གཅེར་བུ་ཀུན་ཏུ་རྒྱུ། །
ཞེས་དྲང་སྲོང་རྒྱལ་བ་དམ་པ་དང་། ཁྱུ་མཆོག་དང་ལྡོང་རིས་སོགས་
ཉེར་ལྔ་གཅེར་བུ་བའི་སྟོན་པར་འདོད་ལ། མིང་གི་རྣམ་གྲངས་ལ། ཟད་བྱེད་
པ། མཆོད་འོས་པ། གཅེར་བུ་བ། ཀུན་ཏུ་རྒྱུ་སོགས་ཟེར་རོ་ཞེས་པའོ། །
སྲོག་ནི་ལུས་ཚད་རྟག་བདག་སྐྱེས་བུ་འགྲོ། །
མངོན་སུམ་རྟོག་བཅས་རྟོག་མེད་སྤྱི་གསལ་འཇལ། །
ཚུལ་གསུམ་མི་འཐད་རྗེས་དཔག་ཚུལ་གཅིག་པ། །
རྒྱས་བྱེད་སྐར་མའི་བསྟན་བཅོས་ལ་སོགས་ལུང་། །
ཞེས་སྲོག་སྟེ་བདག་ནི་རང་རང་གི་ལུས་དང་བོངས་ཚད་མཉམ་
པ། རྫས་རྟག་ལ་རྣམ་གྲངས་མི་རྟག་ཅིང་། སྐྱེས་བུ། འགྲོ་བ། སྲོག བདག་
སོགས་རྣམ་གྲངས་ཡིན་ལ། མངོན་སུམ་ལ་སྤྱི་འཇལ་བའི་རྟོག་བཅས་
དང་། གསལ་བ་འཇལ་བའི་རྟོག་མེད་གཉིས་ཡོད་ཅིང་། ཚུལ་གསུམ་ཡིན་
62



སྐབས་བདུན་པ་གཅེར་བུ་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
པ་རྟགས་ཡང་དག་གི་མཚན་ཉིད་དུ་མི་འཐད་ཅིང་། རྗེས་དཔག་ནི་གཞན་
དུ་མི་འཐད་པ་ཞེས་བྱ་བའི་ཚུལ་གཅིག་ལ་བརྟེན་ཞིང་། དྲང་སྲོང་རྒྱས་
བྱེད་ཀྱི་སྐར་མའི་བསྟན་བཅོས་ལ་སོགས་པ་ལུང་ཚད་མར་འདོད་ཅེས་
པའོ། །
སྲོག་དང་སྲོག་མིན་ཟག་པ་སྤངས་པ་སྡོམ། །
བཅིངས་ཐར་འགྲོ་འོང་དགུ་འམ་སྲོག་ཟག་སྡོམ། །
ངེས་རྒ་འཆིང་ལས་སྡིག་བསོད་ཐར་བ་དགུ །
ཀུན་ཀྱང་རྫས་དང་རྣམ་གྲངས་རྟག་མི་རྟག ། །
དུས་གསུམ་རྫས་དྲུག་སྲོག་ཅན་དྲུག་གམ་དགུ།
ཞེས་སྲོག་ཅན་གང་ཟག་དང་། སྲོག་ཅན་མ་ཡིན་པ། ཟག་པ་དགེ་མི་
དགེའི་ལས། སྡོམ་པ། མི་དགེ་བ་སྤོང་བ། བཅིངས་པ་སྟེ་ལྟ་ངན། ཐར་བ།
འདི་ནས་ཕ་རོལ་ཏུ་འགྲོ་བ། སྔ་མ་ནས་འདིར་འོང་བ་སྟེ་དགུས་ཤེས་བྱ་
ཐམས་ཅད་བསྡུས་པ་ནི་དུས་འཁོར་ནས་བཤད་པའི་ཚིག་དོན་དགུ་ཡིན་
ལ། རྟོག་འབར་དང་ཚད་ཆེན་ལས་བཤད་པའི་ཚིག་གི་དོན་དགུ་ནི། སྲོག་
དང༌། ཟག་པ་སྟེ་དགེ་མི་དགེའི་ལས། སྡོམ་པ། ངེས་པར་རྒ་བ་སྟེ་དཀའ་
ཐུབ་སྤྱོད་པ། འཆིང་བ་སྟེ་ལོག་ལྟ། ལས་ལ་ཕྱིས་མྱོང་བར་འགྱུར་བ་དང་།
མིང་འདི་ཞེས་བྱ་བས་མྱོང་བར་འགྱུར་བ་དང་། རུས་འདི་ཞེས་བྱ་བས་
མྱོང་བར་འགྱུར་བ་དང་། ཚེ་འདི་ཞེས་བྱ་བ་ལ་མྱོང་བར་འགྱུར་བའོ། །
སྡིག་པ་ནི་ཆོས་མ་ཡིན་པ། བསོད་ནམས་ནི་ཆོས། ཐར་བ་ནི། ལས་
ཐམས་ཅ



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྔར་བསགས་ཟད་ནས་གསར་བ་མ་བསགས་ཤིང་འཇིག་རྟེན་གྱི་སྟེང་ན་
འཇིག་རྟེན་འདུས་པ་ཞེས་བྱ་བ་དེར་འདོད་ལ། ཚིག་གི་དོན་ཀུན་ཀྱང་རྫས་
རྟག་པ་དང་། རྣམ་གྲངས་མི་རྟག་པ་ཡིན་ལ། དུས་གསུམ་དང་། རྫས་དྲུག་
སྟེ་སྲོག་དང་། གང་ཟག དུས། ནམ་མཁའ། བསོད་ནམས། སྡིག་པ་བཅས་
དང༌། ས་ཆུ་མེ་རླུང་ལྗོན་ཤིང་འབྲས་བུ་སྟེ་སྲོག་ཅན་དྲུག་བཅས་དུས་
འཁོར་ནས་བཤད་པའི་ཟད་བྱེད་པས་འདོད་ལ། ས་ཆུ་མེ་རླུང་ལྗོན་ཤིང་ལྔ་
དང་། སྲིན་བུ། གྲོག་མ། བུང་བ། མི་སྟེ་དགུ་ལ་སྲོག་ཅན་དགུ་ཞེས་རྟོག་
གེ་འབར་བ་ལས་བཤད་ཅེས་པའོ། ། །
སྡོམ་ལྔ་བརྟུལ་ཞུགས་ལྔ་དང་ཡེ་ཤེས་ལྔ། །
སྤྱོད་པ་བཅུ་གསུམ་ལམ་འདོད་ཐར་བ་གཟུགས། །
འགྲོ་ལྔ་ལུས་ལྔ་དབང་བོ་རིག་ལྡན་སོགས། །
འཆིང་བ་སུམ་བརྒྱ་དྲུག་ཅུ་ལས་ཚེ་སོགས། །
ཞེས་གཅེར་བུར་བུད་པ་སོགས་ལུས་ཀྱི་སྤྱོད་ལམ་གྱི་སྡོམ་པ། ངག་
གམ་སྐད་ཀྱི་སྡོམ་པ། སློང་མོས་ཟས་སོགས་འཚོལ་བའི་སྡོམ་པ། བསོད་
སྙོམས་ཆུད་ཟོས་སུ་མི་འདོར་བའི་སྡོམ་པ། སྦྱང་གཡབ་དང་རིལ་བ་
སོགས་འཛིན་པ་ཉེ་བར་རབ་ཏུ་གནས་པའི་སྡོམ་པ་སྟེ་ལྔ་དང་། །
བརྟུལ་ཞུགས་ལྔ་ནི། མི་འཚེ་བ། བདེན་སྨྲ། བྱིན་པ་ཙམ་ལེན་པ།
སྦྱིན་གཏོང་། སྦྲང་གཡབ་འཆང་བའི་བརྟུལ་ཞུགས་ཏེ་ལྔ་དང་། སྐྱེས་
ཐོབ་ཀྱི་ཡེ་ཤེས། ཐོས་བྱུང་གི་ཡེ་ཤེས། ཐར་བའི་ཡེ་ཤེས། རྟོག་དཔྱོད་
64



སྐབས་བདུན་པ་གཅེར་བུ་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཀྱིས་ཤེས་བྱ་ཡོངས་སུ་འཚོལ་བའི་ཡེ་ཤེས། མོ་རྩིས་ཀྱི་ཡེ་ཤེས་བཅས་
ལྔ་དང་། སྤྱོད་པ་བཅུ་གསུམ་སྟེ། བརྟུལ་ཞུགས་ལྔ། སྡོམ་པ་ལྔ། ལུས་
ཀྱི་གསང་བ་མེ་ལྔ་བརྟེན་པ། ངག་གི་གསང་བ་སྔགས་བཟླ་བ། ཡིད་ཀྱི་
གསང་བ་ཐར་བ་སྒོམ་པ་བཅས་ཐར་ལམ་དུ་འདོད་ལ། ཐར་བ་གཟུགས་
སུ་འདོད་ཅིང་། འགྲོ་བ་ལྔ་ནི། དམྱལ་བ། དུད་འགྲོ། མི། ལྷ། ཐར་བའི་འགྲོ་
བ་བཅས་དང་། ལུས་ལྔ་ནི། ཁམ་ཟས་ཅན་གྱི་ལུས། འོད་ལུས། སྲོག་གི་
རང་བཞིན་ཅན་སེང་གེ་སོགས་ཀྱི་ལུས། རྫུས་སྐྱེས་ཀྱི་ལུས། མཐའི་ཐར་
བ་ཐོབ་པའི་ལུས་བཅས་དང་། ས་སོགས་དབང་བོ་ཆིག་ལྡན་དང་། མི་
སོགས་དབང་བོ་ལྔ་ལྡན་ཡིན་ལ། འཆིང་བ་ཉེས་སྨྲ་སུམ་བརྒྱ་དྲུག་ཅུ་དང་།
ལས་བཞི་ནི། ཕྱིས་མྱོང་འགྱུར། མིང་། རུས། ཚེ་བཅས་ཡིན་ཞེས་པའོ། །
མ་བརྩམས་ལུང་མ་བསྟན་དང་ཉལ་སོགས་ཕྱིར། །
ཀུན་མཁྱེན་མེད་དང་ཤིང་སོགས་སེམས་ལྡན་སྒྲུབ། །
ལྟར་སྣང་མང་ཡང་གནད་ཆུང་འདིར་མི་སྤྲོ། །
ཞེས་གཅེར་བུ་བ་ལྟར་ན་སྐར་མའི་བསྟན་བཅོས་མ་བརྩམས་པ་དང་།
དཔྱོད་པ་བ་ལྟར་ན་རིག་བྱེད་བཞིའི་བསྟན་བཅོས་མ་བརྩམས་པ་དང་།
གཉིས་ཀས། དྲི་བ་བཅུ་བཞི་ལུང་མ་བསྟན་པས་ཀུན་མཁྱེན་མེད་པར་འགྲུབ་
ལ། དགུན་དུས་ཉལ་བ་དང་། དབྱར་དུས་ལངས་པས། ཤིང་དང་ས་ཆུ་མེ་
རླུང་སོགས་སེམས་ལྡན་དུ་སྒྲུབ་ཅིང་། དེ་ལས་གཞན་པའི་ལྟར་སྣང་ཕྲན་
ཚེགས་དག་གནད་ཆུང་བས་རྩ་བ་འདིར་མི་སྤྲོ་ཞེས་པའོ། །དེ་དགག་པ་ནི། །
65



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རྫས་དང་རྣམ་གྲངས་ཕན་ཚུན་གཅིག་མེད་འཇིག །
ཐར་བ་གཟུགས་ཕྱིར་ལས་ཟད་དོན་མེད་འགྱུར། །
ཆེ་ཆུང་འགྱུར་ན་མི་རྟག་ཚུལ་གཅིགའང་འགལ། །
ཞེས་རྫས་དང་རྣམ་གྲངས་ནི་ཕན་ཚུན་ངོ་བོ་གཅིག་ཡིན་པའམ་ངོ་བོ་
གཅིག་ཏུ་མེད་ཅེས་དཔྱད་ན་རྫས་དང་རྣམ་གྲངས་ཀྱི་ཁྱད་པར་འཇིག་འགྲོ་
བ་དང་། ཐར་བ་རྡུལ་ཕྲ་རབ་བསགས་པའི་གཟུགས་ཡིན་པའི་ཕྱིར་ལས་
ཟད་ཀྱང་གྲོལ་བའི་དོན་མེད་པ་དང་། བདག་གམ་སྲོག་ནི་ལུས་བཞིན་
དུ་ཆེ་ཆུང་དུ་འགྱུར་ན་མི་རྟག་པར་འགྱུར་བས་རྟག་པ་ཡིན་པ་ཉམས་
ལ། ཚུལ་གཅིག་རྟགས་ཡང་དག་གི་མཚན་ཉིད་དུ་འདོད་པའང་འགལ་ཏེ།
རྗེས་དཔག་སྐྱེད་པའི་ནུས་པ་མེད་པའི་ཕྱིར་རོ་ཞེས་པའོ། །ཕྱི་རོལ་པ་འདི་
དག་གིས་བདག་རྟག་པར་འདོད་པའི་རྒྱུ་མཚན་ནི་ལས་འབྲས་ཀྱི་རྟེན་དུ་
དེ་མེད་ན་ལས་འབྲས་ཆུད་ཟ་བའི་སྐྱོན་ཡོད་པས་སོ་སྙམ་པ་ཡིན་པས་རྩ་
བའི་ཀུན་སློང་ལས་འབྲས་གཙིགས་སུ་འཛིན་པ་ལ་ཐུག་གོ །མངོན་སུམ་
རྟོག་བཅས་སོགས་ཀྱི་རང་འགྲེལ་དུ། རྟོག་པ་བོའི་བྱེ་བྲག་གིས་དངོས་པོ་
འགལ་ལ་ཞེས་པར། འགའ་ལ་ཟེར་དགོས། མཇུག་ཏུ། ཐུན་མཚམས་སུ་
ཕག་ཆགས་པའི་ཞེས་པར། སོ་ཕག་ཆག་པའི་ཟེར་དགོས། །
66



སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་དོན་དང་བཅས་པ་བཤད་པ།
སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་
དོན་དང་བཅས་པ་བཤད་པ།
རང་སྡེ་བྱེ་སྨྲ་མདོ་སེམས་དབུ་མ་བ། །
བཞིར་ངེས་འདི་ནི་གྲུབ་མཐའ་ལྟར་མིན་གསུངས། །
འདི་བཞི་ཐེག་དམན་ཐེག་ཆེན་སྡེ་ཚུལ་གཉིསའང་། །
ཐེག་གསུམ་ལ་སྡུད་གསུམ་འདོད་ལྟར་དབྱེ་འཁྲུལ། །
ཉན་ཐོས་སྡེ་གཉིས་ཀུན་གཞི་ཉོན་ཡིད་དང་། །
ཆོས་ཀྱི་བདག་མེད་ས་བཅུ་སྐུ་གསུམ་སོགས། །
ཐེག་ཆེན་སྔོན་བཀར་མི་འདོད་ཕྱིས་འདོད་གྲགས། །
ཞེས་རང་སྡེ་ནང་བའི་གྲུབ་མཐའ་སྨྲ་བ་ལ་བཞིར་ངེས་པ་ལས་ལྔ་
བ་ཞིག་མེད་པར་གསུངས་ཤིང་། གྲུབ་མཐའ་སྨྲ་བ་བཞི་བོ་ལས་བྱེ་མདོ་
གཉིས་ཐེག་དམན་གྱི་གྲུབ་མཐའ་སྨྲ་བ་དང་། དབུ་སེམས་གཉིས་ཐེག་ཆེན་
གྱི་གྲུབ་མཐའ་སྨྲ་བ་ཡིན་ལ། ཁ་ཅིག་གིས། བྱེ་མདོ་ཉན་ཐོས། སེམས་
ཙམ་རང་རྒྱལ། ངོ་བོ་ཉིད་མེད་པར་སྨྲ་བ་ཐེག་ཆེན་ཏེ་ཐེག་པ་གསུམ་དུ་
བསྡུས་པ་དང་། ཡང་ཁ་ཅིག་གིས། མདོ་སྡེ་བ་བྱེ་སྨྲའི་ནང་དུ་བསྡུས་ནས་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གྲུབ་མཐའ་སྨྲ་བ་གསུམ་དུ་བཤད་པ་དང་། ཡང་ཁ་ཅིག་གིས་གནས་མ་བུ་
བ་བྱེ་སྨྲ་ལས་གཞན་དུ་བཤད་དེ་གྲུབ་མཐའ་ལྔ་བཤད་པ་བཅས་ནི་འཁྲུལ་
བ་དང་། བྱེ་མདོས་ཐེག་ཆེན་གྱི་སྡེ་སྣོད་ནས་བཤད་པའི་ཀུན་གཞི་ཉོན་
ཡིད་ཆོས་ཀྱི་བདག་མེད་ས་བཅུ་སྐུ་གསུམ་དང་གཟུངས་དང་ཏིང་འཛིན་
བསམ་མི་ཁྱབ་རྣམས་མི་བཞེད་ལ། ཐེག་ཆེན་གྱི་མདོ་རྣམས་བྱེ་མདོ་སྔ་
རབས་པས་ཁས་མི་ལེན་ཡང་ཕྱི་རབས་པ་ལ་ཁས་ལེན་མཁན་ཡོད་ཅེས་
པའོ། །གྲུབ་རྩ་མཆན་ཅན་ལས། ལྔར་དབྱེ་གསུམ་འདོད་ཐེག་གསུམ་ལ་
སྡུད་འཁྲུལ། །ཞེས་ཡོད་དོ། །
བྱེ་བྲག་བཤད་མཚོ་གཙོ་བོར་སྨྲ་ཕྱིར་དང་། །
རྫས་ཀྱི་བྱེ་བྲག་སྨྲ་བས་བྱེ་སྨྲ་བ། །
ཞེས་བྱེ་བྲག་བཤད་མཚོའམ་བཤད་མཛོད་ཚད་མར་སྨྲ་བའམ། དུས་
གསུམ་རྫས་ཀྱི་བྱེ་བྲག་ཏུ་སྨྲ་བས་དེ་ལྟར་ཟེར་ཞིང་། དེའི་དོན་ཡང་འདུས་
བྱས་གང་ཡིན་ཡང་རང་གི་དུས་གསུམ་ག་རང་ཡིན་པར་སྨྲ་བའོ། །
གྱེས་ཚུལ་གཉིས་སོགས་ཡོད་སྨྲ་ཕལ་ཆེན་དང་། །
གནས་བརྟན་མང་བཀུར་སྡེ་བདུན་ལྡ་གསུམ་གསུམ། །
ཡང་ན་ཕལ་ཆེན་སྡེ་བརྒྱད་གནས་བརྟན་བཅུ། །
དེ་ཀུན་བྱེ་སྨྲའི་སྡེ་དང་སྡེ་གཉིས་འགལ། །
འདུས་ཙམ་ལ་ཆུང་ཐེག་ཆེན་བཤད་ཕྱིར་ཡང་། །
ཞེས་བྱེ་སྨྲའི་སྡེ་བ་བཅོ་བརྒྱད་གྱེས་ཚུལ་ལ། རྩ་བའི་སྡེ་བ་གཉིས་
68



སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་དོན་དང་བཅས་པ་བཤད་པ།
དང་བཞི་སོགས་ལས་གྱེས་ཚུལ་ཡོད་དེ། སྡེ་བཞི་ལས་གྱེས་ཚུལ་ལ།
ཡོད་སྨྲ་ལས་བདུན། ཕལ་ཆེན་ལས་ལྔ། གནས་བརྟན་པ་ལས་གསུམ།
མང་བཀུར་བ་ལས་གསུམ་གྱེས་ཚུལ་དང་། གཉིས་ལས་གྱེས་ཚུལ་ནི།
ཕལ་ཆེན་ལས་བརྒྱད། གནས་བརྟན་པ་ལས་བཅུ་གྱེས་ཤིང་། སྟག་ལོས།
སྡེ་བ་བཅོ་བརྒྱད་པོ་བྱེ་སྨྲའི་སྡེ་བར་ཁས་བླངས་ནས་དེའི་ནང་ཚན་ས་སྟོན་
པ་རང་སྡེ་གཉིས་པ་མདོ་སྡེ་བར་འདོད་པ་འགལ་ལ། མདོ་སྡེ་བར་གྱུར་
པའི་དགེ་ཚུལ་སློང་རྣམས་སྡེ་བ་བཅོ་བརྒྱད་པོ་གང་རུང་གི་དགེ་ཚུལ་སློང་
དུ་འདུ་བ་ལ་བསམས་ནས་དེ་ལྟར་བཤད་པ་ཡིན་ན་བསྡུ་བྱ་རྒྱ་ཆུང་སྟེ།
ཐེག་ཆེན་གྱི་དགེ་ཚུལ་སློང་དང་སྡེ་སྣོད་ཀྱང་སྡེ་བ་བཅོ་བརྒྱད་གང་རུང་དུ་
འདུ་བར་བཤད་པའི་ཕྱིར་རོ། །ཞེས་པའོ། །ལོ་ཆེན་རིན་བཟང་གི་རྒྱུད་སྡེ་
སྤྱི་རྣམ་དང་། ས་ཆེན་གྲགས་པ་རྒྱལ་མཚན་གྱི་རྒྱ་བོད་སྡེ་བའི་གྱེས་མདོ་
ལས། ཕལ་ཆེན་པ་མདོ་སྡེ་བ་དང་གཞན་བཅུ་བདུན་བྱེ་སྨྲ་ཡིན་པར་བཤད།
མང་བཀུར་སྡེ་ལྔས་བརྗོད་མེད་བདག་སྨྲ་ཡང་། །
གསུམ་ལྡན་བདག་མེད་ཀུན་མཚུངས་དེ་གཞན་མིན། ། །
ཞེས་གནས་མ་བུ་སོགས་ཀྱིས་བརྗོད་མེད་ཀྱི་བདག་ཡོད་པར་སྨྲ་
ཡང་། རྟག་གཅིག་རང་དབང་ཅན་གྱི་བདག་མེད་པར་འདོད་པ་རང་སྡེ་ཀུན་
དང་མཚུངས་པས། དེ་ལྟ་བའི་སྒོ་ནས་ཀྱང་ཕྱི་རོལ་པ་མིན་ཏེ། མཁས་
གྲུབ་རྗེའི་(སྤྱི་ལོ༡༣༨༥-༡༤༣༨)དུས་འཁོར་འགྲེལ་ཆེན་ཏེ་སྐུ་འབུམ་
པར་མའི་ཇ་པོཏ་ཀྱི་༣༠༡ན༡ལས། གནས་མ་བུ་བའི་སྡེ་བ་ལ་སོགས་པ་
མ



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
དེ་དག་ཀྱང་རྟག་གཅིག་རང་དབང་ཅན་གྱི་བདག་མེད་པར་ཁས་ལེན་པས་
དེ་ཙམ་གྱི་སྒོ་ནས་སངས་རྒྱས་པའི་གྲུབ་མཐའི་ནང་དུ་བསྡུ་དགོས་ཀྱི་
ཞེས་པའི་དོན་ནོ་ཞེས་པའོ། །
བདེན་གཉིས་ཕུང་ཁམས་སྐྱེ་མཆེད་འགྲོ་ལྟ་ཟས། །
ཟག་བཅས་ཟག་མེད་འདུས་བྱས་མ་བྱས་གསུམ། །
ནམ་མཁའ་སྣང་མིན་ཕྲ་རྡུལ་ཆ་རེག་མིན། ། །
ཞེས་བདེན་པ་གཉིས་དང་། ཕུང་བོ་ལྔ། ཁམས་བཅོ་བརྒྱད། སྐྱེ་
མཆེད་བཅུ་གཉིས། ལྷ་མིན་ལྷར་བསྡུས་ནས་འགྲོ་བ་ལྔ། ཟས་བཞི། ཟག་
བཅས་ཟག་མེད། འདུས་བྱས། འདུས་མ་བྱས་པ་གསུམ་སྟེ། བརྟག་འགོག་
དང་བརྟག་མིན་གྱི་འགོག་པ། ནམ་མཁའ་བཅས་གཞིའི་རྣམ་བཞག་ཏུ་
འདོད་ལ། ཁམས་རེ་གཉིས་ཀྱི་དྲུག་ཚན་དང་བོའི་ནམ་མཁའི་ཁམས་ནི།
སྣང་མུན་གང་རུང་གི་བདག་ཉིད་དུ་གྱུར་པའི་གཟུགས་ཀྱི་སྐྱེ་མཆེད་ཡིན་
ལ། རྫས་རྡུལ་ཕྲ་རབ་ནི་ཆ་བཅས་མིན་པར་མ་ཟད་ཕན་ཚུན་རེག་པ་མིན་
པར་འདོད་ཅེས་པའོ། །གཞི་གྲུབ་ན་ཟག་བཅས་ཟག་མེད་གང་རུང་གིས་
མ་ཁྱབ་སྟེ། བསམ་གཏན་དང་བོའི་དངོས་གཞི་ལྟ་བུ་དེ་གང་ཡང་མ་ཡིན་
པའི་ཕྱིར་ཏེ། ཟག་བཅས་མ་ཡིན་པ་གང་ཞིག ཟག་མེད་མ་ཡིན་པའི་ཕྱིར།
དང་བོ་གྲུབ་སྟེ། ཁྱོད་ལ་དམིགས་པའི་ལམ་ཆོས་ཤེས་དང་རྗེས་ཤེས་ཡོད་
པའི་ཕྱིར། གཉིས་པ་གྲུབ་སྟེ། འདུས་བྱས་གང་ཞིག སོ་སོ་སྐྱེ་བོའི་རྒྱུད་
ལ་ཡོད་པའི་ཕྱིར། འདོད་མི་ནུས་ཏེ། མཛོད་གནས་དང་བོའི་མཐའ་དཔྱོད་



སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་དོན་དང་བཅས་པ་བཤད་པ།
ལས། གཞི་གྲུབ་ན་ཟག་བཅས་ཟག་མེད་གང་རུང་གིས་མ་ཁྱབ་པར་ཐལ།
ལྷག་མེད་མྱང་འདས་ཀྱི་ཐོབ་པ་དང་སངས་རྒྱས་ཀྱི་ཐོབ་པ་དང་ལམ་
བདེན་གྱི་ཐོབ་པ་རྣམས་ཟག་བཅས་ཟག་མེད་གང་རུང་མ་ཡིན་པའི་ཕྱིར་
ཟེར་ན་མི་འཐད་དེ། དེ་གསུམ་ཟག་མེད་ཡིན་པའི་ཕྱིར་ཞེས་གསུངས་པའི་
ཕྱིར་ཞེས་པའི་དཔྱད་ཚུལ་ཡང་ཡོད་དོ། །
མངོན་རྗེས་ཚད་མ་ལམ་ལྔ་བྱང་ཆུབ་སོགས། །
ཕྱིན་དྲུག་དགེ་འདུན་ཉི་ཤུ་ཞུགས་འབྲས་བརྒྱད། །
བཅུ་གཉིས་མཛད་པ་ཆ་གཉིས་རྫོགས་སངས་རྒྱས། །
ལྷག་མེད་གསུམ་གར་བེམ་རིག་རྒྱུན་ཆད་འབྲས། །
ཞེས་མངོན་སུམ་རྗེས་དཔག་གཉིས་ཚད་མར་འདོད་པ་དང་། ཚོགས་
ལམ་སོགས་ལམ་ལྔ་དང་། དྲན་པ་ཉེར་བཞག་སོགས་བྱང་ཕྱོགས་སོ་
བདུན། ཕར་ཕྱིན་དྲུག་སོགས་ལམ་དུ་འདོད་ཅིང་། ལམ་གྱི་རྟེན་ཞུགས་པ་
དབང་བོ་རྣོ་རྟུལ་གཉིས་སོགས་དགེ་འདུན་ཉི་ཤུ། ཞུགས་འབྲས་བརྒྱད།
དགའ་ལྡན་ནས་འཕོ་བ་སོགས་མཛད་པ་བཅུ་གཉིས་ལས། ཁྱིམ་པ་དང་
རབ་བྱུང་ངམ། བྱང་སེམས་དང་། སངས་རྒྱས་ཀྱི་མཛད་པའི་ཆ་གཉིས་
རྫོགས་པ་ན་སངས་རྒྱས་སྐུ་དངོས་ཀྱི་མཛད་པ་རྣམས་ཚར་ཕྱིན་པ་ཡིན་
ལ། ཉན་ཐོས་ལྷག་མེད་དང་རང་རྒྱལ་ལྷག་མེད། སངས་རྒྱས་ཀྱི་ལྷག་
མེད་ཀྱི་གནས་སྐབས་བཅས་སུ་བེམ་པོ་དང་རིག་པའི་རྒྱུན་ཆད་དེ་ཞི་བའི་
དབྱིངས་འབའ་ཞིག་ལུས་སོ་ཞེས་པའོ། །ཕར་ཕྱིན་མཐའ་དཔྱོད་དུ་མཛོད་
71



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
ལུགས་བྱེ་སྨྲ་ཁ་ཅིག་གིས་ལྷག་མེད་ཀྱི་ཚེ་རིག་པ་འདོད་པར་བཤད་ལ།
བེམ་རིག་རྒྱུན་ཆད་འདོད་པའི་ཉན་ཐོས་སྡེ་བའི་ལུགས་ལ་ལྷག་མེད་དགྲ་
བཅོམ་མེད་པ་ནི། མཛོད་གནས་གཉིས་པའི་མཐའ་དཔྱོད་བཀྲས་འཁྱིལ་
པར་མའི་༡༩ན(ལས། སྐབས་འདིར་ལྷག་མ་མེད་པའི་གང་ཟག་མི་འདོད་
པའི་ཕྱིར། ཞེས་གསུངས་པ་ལྟར། དེ་འཐོབ་བྱ་ཡིན་ཀྱང་དེའི་རྟེན་གྱི་གང་
ཟག་དང་དེ་ཐོབ་ཟིན་པའི་གང་ཟག་གི་ཡིན་པ་མེད་དེ། ལྷག་བཅས་པས་
དེ་མངོན་དུ་བྱས་པ་དང་མཉམ་དུ་བེམ་རིག་གི་རྒྱུན་ལྷག་མེད་མྱང་འདས་
ཀྱི་ངོ་བོར་ཟད་དེ་ཞི་བའི་དབྱིངས་འབའ་ཞིག་ལུས་པ་ཡིན་པའི་ཕྱིར་རོ། །
བཅོམ་དང་གཞིག་པས་བློ་འདོར་མི་འདོར་ཆོས། །
རིམ་བཞིན་ཀུན་རྫོབ་བདེན་དང་དོན་དམ་བདེན། །
ཞེས་བུམ་པ་ལྟ་བུ་བཅོམ་པའམ། བློས་གཞིག་པའམ་ཆ་ཤས་བསལ་
བ་ན་བུམ་པའོ་སྙམ་དུ་འཛིན་པའི་བློ་འདོར་བས་ཀུན་རྫོབ་བདེན་པ་དང་།
རྡུལ་ཕྲ་རབ་ལྟ་བུ་བཅོམ་གཞིག་བྱས་ན། རྡུལ་ཕྲ་རབ་ཏུ་འཛིན་པའི་བློ་མི་
འདོར་བས། དོན་དམ་བདེན་པ་ཡིན་ཞེས་པའོ། །མཛོད་གནས་དྲག་པའི་
མཐའ་དཔྱོད་བཀྲས་འཁྱིལ་པར་མའི༥བ༤ལས། གཟུགས་དང་ཚོར་བ་
དང་འདུ་ཤེས་དང་སེམས་པ་སོགས་ཀྱི་སེམས་བྱུང་རང་རྐྱ་བ་རྣམས་དོན་
དམ་བདེན་པ་ཡིན་ཏེ། དེ་དག་བཅོམ་པ་དང་བློས་བཤིག་ཀྱང་གཟུགས་
དང་ཚོར་སོགས་ཀྱི་བློ་མི་འདོར་བའི་ཕྱིར་ཏེ། རང་གི་མཚན་ཉིད་ཀྱིས་
གྲུབ་པའི་ཕྱིར། ཞེས་འབྱུང་ལ། མདོ་སྡེ་དགོངས་འགྲེལ་ལས། ཕུང་བོ་
72



སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་དོན་དང་བཅས་པ་བཤད་པ།
རྣམས་ཀྱི་རང་གི་མཚན་ཉིད་ཀྱང་བཀའ་སྩལ། ཞེས་གསུངས་པ་ལྟར་
འདུས་བྱས་ཡིན་ན་རང་གི་མཚན་ཉིད་ཀྱིས་གྲུབ་པས་ཁྱབ་པའི་ཕྱིར་ན་
འདུས་བྱས་ཡིན་ན་དོན་དམ་བདེན་པ་ཡིན་པས་ཁྱབ་པར་མི་ཐལ་ཚུལ་
དཔྱད་དགོས་ཤིང་། ལ་ལས་དེའི་རང་མཚན་གྱིས་གྲུབ་པའི་དོན་ཆ་ཤས་
གཞན་ལ་མི་ལྟོས་པའི་དོན་ཡིན་པར་བཤད་པའང་ཡོད་དོ། །
གསུམ་ཕྱིར་སྡེ་བདུན་བཀའ་དང་ལུང་འདུ་བྱེད། །
མངོན་སུམ་དབང་ཡིད་རྣལ་འབྱོརའང་རང་རིག་མེད། །
རྒྱུ་འབྲས་དུས་མཉམ་རྣམ་པར་རིག་མིན་གཟུགས། །
དབང་ཤེས་རྣམ་མེད་གཞི་ལྟ་དངོས་པོ་རྫས། །
གཟུགས་ཕུང་དེ་མིན་སངས་རྒྱས་མི་སློབ་ཆོས། །
ཐུན་མོང་མིན་མང་ལེགས་ལྡན་གཞུང་སོགས་ལྟོས། ། །
ཞེས་སྡེ་སྣོད་གསུམ་ཡོད་དགོས་པས་མངོན་པ་སྡེ་བདུན་སངས་
རྒྱས་ཀྱི་བཀའ་ཡིན་ལ། ལུང་སྟེ་བཀའ་དང་བསྟན་བཅོས་ཀྱི་རང་ལྡོག་
ལྡན་མིན་འདུ་བྱེད་ཡིན་ལ། དབང་བོའི་མངོན་སུམ། ཡིད་ཀྱི་མངོན་སུམ།
རྣལ་འབྱོར་མངོན་སུམ་ཡོད་ལ། རང་རིག་མངོན་སུམ་མེད་ཅིང་། རྒྱུ་
འབྲས་དུས་མཉམ་ཡང་ཡོད་པ་དང་། རིག་མིན་གྱི་གཟུགས་དེ་གཟུགས་
མཚན་ཉིད་པར་ཁས་ལེན་ལ། དབང་ཤེས་ཀྱིས་ཡུལ་རྣམ་མེད་རྗེན་འཆར་
དུ་འཛིན་པ་དང་། སྣང་བ་གཟུགས་ཀྱི་གཞི་སོགས་ལྔ་བོ་དངོས་པོ་རྫས་
སུ་གྲུབ་པ་དང་། སངས་རྒྱས་ཀྱི་གཟུགས་ཕུང་སངས་རྒྱས་མ་ཡིན་པར་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སངས་རྒྱས་ནི་ཐུགས་རྒྱུད་ཀྱི་མི་སློབ་པའི་ཆོས་འགོག་ལམ་ཡིན་པ་
སོགས་ཐུན་མོང་མ་ཡིན་པ་མང་དུ་སྣང་ཡང་བཤད་མི་ཚར་བས་ལེགས་
ལྡན་གྱི་གཞུང་སོགས་སུ་ལྟོས་ཞེས་པའོ། །དོགས་འཕྲོས་ཅུང་ཟད་བཀོད་
ན། ཀུན་མཁྱེན་བླ་མའི་གྲུབ་མཐའ་དང་ཕར་ཕྱིན་གཉིས་དང་། སྟག་ལོའི་
གྲུབ་འགྲེལ་དུ། རང་སྡེའི་གྲུབ་མཐའ་སྨྲ་བ་ལ་བཞི་བོ་གང་རུང་གིས་ཁྱབ་
པར་གསུང་ལ། སྔ་མའི་ཤེས་བྱེད་ནི། རྗེའི་ལུགས་ལ་རང་རྒྱུད་པ་དབུ་མ་
བ་ཡིན་པའི་རྒྱུ་མཚན་ཡང་མཐའ་གཞན་ཁེགས་པའི་རིགས་པས་བསྒྲུབ་
དགོས་པས་སོ་ཞེས་ཁ་ཅིག་བཞེད། ལྕང་སྐྱས། ནང་བའི་གྲུབ་མཐའ་སྨྲ་བ་
ལ་བཞི་བོ་གང་རུང་གིས་མ་ཁྱབ་ཀྱང་། གྲུབ་མཐའ་བཞིར་མ་ངེས་པའི་
སྐྱོན་མེད་དེ། ཕུང་གསུམ་པ་དེས་གྲུབ་མཐའ་བཞི་བོ་གང་ཡང་མ་ཡིན་
པའི་གྲུབ་མཐའ་གཞན་ཞིག་རང་དབང་དུ་དམ་མི་བཅའ་བའི་ཕྱིར་གསུང་།
བདག་འཇོག་ཚུལ་ལ། གནས་མ་བུ་བས་ཕུང་བོ་བདག་ཏུ་འདོད་པ་དང་།
དེའི་ཁ་ཅིག་གིས་སེམས་གཅིག་པུ་བདག་ཏུ་འདོད་ལ། ཡང་ཁ་ཅིག་གིས།
ཕུང་བོ་ཚོགས་ཙམ་བདག་ཏུ་བཞེད་པ་དང་། མཛོད་བྱེ་སྨྲས་ཕུང་བོའི་
རྒྱུན་བདག་དང་། ཁ་ཆེ་བྱེ་སྨྲ་དང་ལུང་གི་རྗེས་འབྲང་གི་མདོ་སྡེ་བས་ཕུང་
བོའི་རྒྱུན་འཇུག་བཞིན་པ་བདག་གམ་གང་ཟག་ཏུ་འདོད་དོ། །ཕྱུ་བ་ཆོས་
སེང་གི་གྲུབ་མཐའ་ལས། ཐམས་ཅད་ཀྱིས་བཀའ་བཏགས་ཀྱི་ཕྱག་རྒྱ་
ཁས་ལེན་པར་མ་ངེས་ཏེ་མང་བོ་བཀུར་བའི་ནང་ནས་གནས་མ་བུ་བས་
ཞེས་པ་ནས། བཅོམ་ལྡན་འདས་ཀྱིས་ཀྱང་དོན་དམ་པ་ལ་མི་མོས་པ་ནི་
74



སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་དོན་དང་བཅས་པ་བཤད་པ།
གང་ཟག་ཏུ་བལྟ་བ་སྟེ་མུ་སྟེགས་ཅན་དང་ཁྱད་པར་མེད་པ་ཡིན་ནོ། །ཞེས་
གསུངས་སོ། །ཞེས་སོ། །ཀློང་ཆེན་(སྤྱི་ལོ༡༣༠༨-༡༣༦༣)པའི་གྲུབ་
མཐའ་མཛོད་ལས། ཉན་ཐོས་གནས་མ་བུའི་སྡེ་བ་ནི། སྔོན་སངས་རྒྱས་
མྱ་ངན་ལས་འདས་པའི་ཚེ། གཅེར་བུ་བའི་སྟོན་པ་ཞིག་འོངས་པ་ལ་ཚུར་
ཤོག་གིས་རབ་ཏུ་བྱུང་བས་ཉན་ཐོས་སུ་གྱུར་པ་དེས། གང་ཟག་གི་བདག་
ཕུང་བོ་དང་གཅིག་གམ་ཐ་དད་དམ། གཉིས་ཀའམ་གཉིས་ཀ་མ་ཡིན་པར་
ཡོད་ཅེས་དྲིས་པ་ལས། ཅང་མི་གསུང་བས་ལན་བཏབ་ཀྱང་། བརྗོད་དུ་
མེད་པར་ཡོད་པར་གོ་ནས་ཆོས་འདི་བར་ཞུགས་ཀྱང་ལྟ་བ་མུ་སྟེགས་
དང་འདྲེས་ཏེ་བརྗོད་དུ་མེད་པའི་བདག་ཁས་ལེན་པའོ། །ཞེས་འབྱུང་ལ།
གུང་རུ་རྒྱལ་མཚན་བཟང་བོས(སྤྱི་ལོ༡༣༨༣-༡༤༥༠)། བརྗོད་མེད་ཀྱི་
བདག་ནི་ལས་འབྲས་ཀྱི་རྟེན་དུ་གྱུར་པའི་བདག་ཡིན་ལ། ཕྱག་རྒྱ་བཞིའི་
བདག་མེད་རང་རྐྱ་ཐུབ་པའི་རྫས་ཡོད་ཀྱི་བདག་མེད་ཡིན་གསུང་། རོང་
སྟོན་ཤཱཀྱ་རྒྱལ་མཚན་(སྤྱི་ལོ༡༣༦༧-༡༤༤༩)གྱི་རིགས་ཚོགས་ཀྱི་
དཀའ་གནད་བསྟན་པ་རིགས་ལམ་ཀུན་གསལ་ལས། ཆོས་ཐམས་ཅད་
བདག་མེད་ཅེས་པའི་དོན་ཡང་ཀུན་བཏགས་ཀྱི་བདག་མེད་པ་ལ་འཆད་
དོ། །འགའ་ཞིག་གནས་མ་བུ་བའི་སྡེ་བས་ལྟ་བ་བཀར་བཏགས་ཀྱི་ཕྱག་
རྒྱ་བཞི་ཁས་མི་ལེན་ཟེར་བའང་འཁྲུལ་བར་སྣང་ངོ༌། །ཞེས་དང་། རེད་
མདའ་(སྤྱི་ལོ༡༣༤༩-༡༤༡༢)བའི་དབུ་མའི་རྣམ་བཤད་ལས། སྡེ་བ་
བཅོ་བརྒྱད་ཀྱི་ནང་ཚན་མང་བཀུར་སྡེ་ལྔས་བརྗོད་མེད་ཀྱི་གང་ཟག་འདོད་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
པས། བྱེ་མདོ་གང་རུང་མིན་ཞིང་། ལྷག་པ་ཚུལ་ཁྲིམས་ཀྱི་བསླབ་པ་ལྡན་
ཕྱིར་རྣམ་གྲངས་ཀྱིས་སངས་རྒྱས་ཀྱི་བསྟན་པར་བསྡུ་ལ། ཡང་དག་པར་
ལྷག་པ་ཤེས་རབ་ཀྱི་བསླབ་པ་ཉམས་པའི་ཕྱིར་ན་ཕྱི་རོལ་པ་ཡིན་གསུང་།
ལྕང་སྐྱས(༡༧༡༧-༡༧༨༦)། མཁས་གྲུབ་རྗེའི་རྒྱུད་སྡེ་སྤྱི་རྣམ་གྱི་རྗེས་
སུ་འབྲང་ནས་ཕྱག་རྒྱ་བཞིའི་ནང་ཚན་གྱི་བདག་མེད་ལ་རང་རྐྱ་ཐུབ་པའི་
རྫས་ཡོད་ཀྱི་བདག་མེད་བཞག་ནས་མང་བཀུར་སྡེ་ལྔས་རང་རྐྱ་ཐུབ་པའི་
རྫས་ཡོད་ཀྱི་བདག་དངོས་སུ་འདོད་པས། དེ་ལྟ་བའི་སྒོ་ནས་ནང་བའི་གྲུབ་
མཐའ་སྨྲ་བ་མིན་གསུངས་ཤིང་། ལུང་མ་བསྟན་བཅུ་བཞིའི་གསུམ་གནས་
མ་བུ་བའི་འདོད་པ་ཡིན་ལ། མཁས་གྲུབ་རྗེའི་རྣམ་འགྲེལ་ཊིཀ་ཆེན་ལས་
ལུང་མ་བསྟན་གྱི་ལྟ་བ་བཅུ་བཞི་བོ་མུ་སྟེགས་པའི་ལྟ་བ་ཡིན་པར་བཤད་
པ་དང་མཐུན། ཕུར་ལྕོག་བྱམས་པ་རིན་པོ་ཆེས(སྤྱི་ལོ༡༦༨༢-༡༧༦༢)།
རྗེ་ཡབ་སྲས་ཀྱི་གཞུང་ལས་ཐལ་འགྱུར་བ་ལས་གཞན་པའི་རང་སྡེ་ཀུན་
ཀྱི་གང་ཟག་གི་བདག་མེད་འཇོག་ཚུལ་འདྲ་བར་གསུངས་པས། གནས་མ་
བུ་བས་རྟག་གཅིག་རང་དབང་ཅན་གྱི་བདག་མེད་དང་རང་རྐྱ་ཐུབ་པའི་
རྫས་ཡོད་ཀྱི་བདག་མེད་གཉིས་ཀ་རྟོགས་ལ། ལས་འབྲས་ཀྱི་རྟེན་གཞིར་
གྱུར་པའི་གང་ཟག་དེ་ཕུང་བོ་ལ་བརྟེན་ནས་བཏགས་པ་དང་རྫས་ཡོད་ཀྱི་
གཞི་མཐུན་ཡིན་ཡང་། རང་རྐྱ་ཐུབ་པའི་རྫས་ཡོད་མིན་ལ། གང་ཟག་དེ་
ཕུང་བོ་ཉིད་དང་དེ་ལས་གཞན་དང་རྟག་མི་རྟག་སོགས་གང་དུ་ཡང་བརྗོད་
དུ་མེད་པར་འདོད་གསུང་། གུང་ཐང་འཇམ་པའི་དབྱངས་ཀྱི(སྤྱི་ལོ༡༧༦༢-



སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་དོན་དང་བཅས་པ་བཤད་པ།
༡༨༢༣)ཀུན་གཞིར། རྗེ་བླ་མས་རང་རྐྱ་ཐུབ་པའི་རྫས་ཡོད་ཀྱི་བདག་
ཁས་ལེན་པའི་རང་སྡེ་གནས་མ་བུ་བ་མ་གཏོགས་མེད་པར་གསུངས་ཀྱི་
ཞེས་དང་། དྲང་ངེས་མཆན་ལས། འོན་ཀྱང་། རང་རྐྱ་ཐུབ་པའི་རྫས་ཡོད་
དུ་མི་འདོད་དེ། བདག་རང་རྐྱ་བའི་རྫས་སུ་ཡོད་ན་ཕུང་བོ་ལས་ངོ་བོ་ཐ་
དད་པར་བརྗོད་དུ་མེད་ཟེར་དོན་མེད་པའི་ཕྱིར་ཏེ། ཐ་དད་དུ་བརྗོད་པའི་
ཕྱིར། ཞེས་དང་། མང་བཀུར་སྡེ་ལྔས་བདག་རང་རྐྱ་བའི་རྫས་སུ་མེད་པར་
འདོད་ན། བརྗོད་མེད་ཟེར་དོན་མེད་དེ། ཕུང་བོ་ལས་ངོ་བོ་ཐ་དད་དུ་
གནས་པའི་ནུས་པས་སྟོང་བར་ཁས་བླངས་ཡོད་པའི་ཕྱིར། ཞེས་སོ། །
དཔལ་ལྡན་ཆོས་རྗེས(སྤྱི་ལོ༡༧༩༧-༡༨༦༤)། གནས་མ་བུ་བས་ཕྱག་
རྒྱ་བཞི་ཁས་ལེན་ན། དེས་གང་ཟག་མི་རྟག་པར་བརྗོད་དགོས་མོད། གང་
ཟག་རྟག་མི་རྟག་གང་དུ་ཡང་ཁས་མི་ལེན་པའི་ཕྱིར་དང་། གང་ཟག་འདུས་
བྱས་ཡིན་པ་ཚད་ཆེན་དཀའ་འགྲེལ་གྱིས་འགྲུབ་པའི་ཕྱིར་དང་། གནས་
མ་བུ་བས་གང་ཟག་རྫས་ཡོད་དུ་འདོད་ན། དེའི་རྫས་ཡོད་ནི། བྱེ་སྨྲའི་དོན་
དམ་བདེན་པ་དང་དོན་གཅིག་པའི་རྫས་ཡོད་ལ་བྱེད་དམ། བྱེ་མདོ་ཐུན་
མོང་གི་འདོད་པའི་རྫས་ཡོད་ལ་བྱེད། དང་བོ་ལྟར་ན་གང་ཟག་ཆ་མེད་ཀྱང་
འདོད་དགོས་ལ། གཉིས་པ་ལྟར་ན། མཛོད་འགྲེལ་དུ་གང་ཟག་རྣམ་ཤེས་
དྲུག་གི་ཤེས་བྱར་འདོད་ཚུལ་དང་འགལ་ཞེས་དོགས་འདྲི་གནང་ཡོད།
ཀིརྟི་བློ་བཟང་འཕྲིན་ལས་ཀྱིས(སྤྱི་ལོ༡༨༤༩-༡༩༠༥)། གནས་མ་བུ་
བས་བདག་བརྗོད་མེད་དུ་འདོད་པ་དང་། གང་ཟག་རྫས་ཡོད་དུ་འདོད་པ་
77



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གྲུབ་མཐའི་ནང་འགལ་ཡིན་གསུང་། ཧོར་ཆེན་ཡེ་ཤེས་རྒྱ་མཚོས(སྤྱི་
ལོ༡༨༦༠-༡༩༢༡)། གནས་མ་བུ་བས། བདག་མེད་ཁས་བླངས་པ་མ་
ཡིན་པར་ཐལ། བདག་ཡོད་མེད་གང་དུ་ཡང་ཁས་མ་བླངས་པའི་ཕྱིར་ཏེ།
གང་ཟག་ཆོས་དང་ཆོས་མ་ཡིན་པ་གང་དུ་ཡང་ཁས་མི་ལེན་པའི་ཕྱིར་ཏེ།
མཛོད་འགྲེལ་ལས། དེ་དག་ལ་ཆོས་ཐམས་ཅད་ནི་བདག་མེད་པའོ་ཞེས་
བྱ་བའི་མདོ་འདི་ཡང་མེད་དམ། གང་ཟག་ནི་ཆོས་ཀྱང་མི་བྱ་ལ་ཆོས་མིན་
པས་གཞན་པ་ཞེས་ཀྱང་མི་བྱའོ་ཞེས་བྱ་བར་འདོད་པར་གྱུར་ན། དེ་ལྟ་ན་
ནི་ཡིད་ཀྱི་རྣམ་པར་ཤེས་པར་བྱ་བར་མི་འགྲུབ་སྟེ། གཉིས་ལ་བརྟེན་ནས་
རྣམ་པར་ཤེས་པ་སྐྱེའོ་ཞེས་ངེས་པར་དུ་གསུངས་པའི་ཕྱིར་རོ། །ཞེས་པའི་
ལུང་གིས་གང་ཟག་ཆོས་སུ་མི་འདོད་ན་རྣམ་ཤེས་དྲུག་གི་ཤེས་བྱར་
འདོད་པ་དང་ནང་འགལ་ཡིན་ཏེ། ཡིད་དང་ཆོས་ལ་བརྟེན་ནས་ཡིད་ཀྱི་
རྣམ་པར་ཤེས་པ་སྐྱེ་བར་མདོ་ལས་གསུངས་པའི་ཕྱིར་དང་། གང་ཟག་
འདུས་བྱས་སུ་མི་འདོད་པའི་ཕྱིར་ཏེ། མཛོད་འགྲེལ་ལས། གང་ཟག་
འདུས་བྱས་ཡིན་ནོ་ཞེས་བརྗོད་པར་བྱ་སྟེ། སྐྱེ་བ་དང་ལྡན་པ་ཉིད་དུ་ཁས་
བླངས་པའི་ཕྱིར་རོ། །ཞེས་མི་འདོད་པའི་ཐལ་བ་འཕངས་པའི་ཕྱིར་གསུང་།
གྲུབ་མཐའ་རིན་ཕྲེང་དུ། གནས་མ་བུ་བས་ཁས་ལེན་རྒྱུའི་བདག་ནི་རང་
རྐྱ་ཐུབ་པའི་རྫས་ཡོད་ཀྱི་བདག་ཡིན་ལ། ཕྱག་རྒྱ་བཞིའི་ནང་ཚན་གྱི་
བདག་མེད་ནི་རྟག་གཅིག་རང་དབང་ཅན་གྱི་བདག་མེད་ལ་བྱེད་ཅིང་། དེ་
མང་བཀུར་སྡེ་ལྔས་ཀྱང་ཁས་ལེན་གསུངས་པར། བྲག་དཀར་བློ་བཟང་



སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་དོན་དང་བཅས་པ་བཤད་པ།
དཔལ་ལྡན་བསྟན་འཛིན་སྙན་གྲགས་(སྤྱི་ལོ༡༨༦༦-༡༩༢༩)ཀྱི་གྲུབ་
མཐར། རྣམ་པ་གཅིག་ཏུ་ན་འཐད་ཀྱང་ཅུང་ཟད་རྩིང་བའང་ཡིན་ཏེ། ཕྱག་
རྒྱ་བཞིའི་ནང་ཚན་གྱི་བདག་མེད་ལ་དེ་གཉིས་ཀ་བཞག་ཆོག་ཀྱང་རྟག་
གཅིག་རང་དབང་ཅན་གྱི་བདག་མེད་ཁས་བླངས་ན་ཕྱག་རྒྱ་བཞིའི་ནང་
ཚན་གྱི་བདག་མེད་ཁས་བླངས་པ་ཡིན་གསུང་། རྗེ་འཇིགས་མེད་དམ་
ཆོས་རྒྱ་མཚོའི་(སྤྱི་ལོ ༡༨༩༨-༡༩༤༦)དྲང་ངེས་འཇུག་ངོགས་སུ།
གནས་མ་བུ་བ་ལྟ་བའི་སྒོ་ནས་ཀྱང་ནང་བ་ཡིན་པ་དང་། ཚད་ཆེན་དཀའ་
འགྲེལ་ལས་གནས་མ་བུ་བས་བདག་སྐྱེ་བར་འདོད་པ་ལྟ་བུ་ཞིག་བཤད་
ཀྱང་། རྗེའི་འཇུག་འགྲེལ་ལས་སྐྱེ་འཇིག་ཅན་དུ་ཐལ་བ་འཕངས་ཡོད་ལ།
གནས་མ་བུ་བས་བདག་རྟག་མི་རྟག་གང་དུ་ཡང་ཁས་མི་ལེན་ཡང་གང་
ཟག་འདུས་བྱས་སུ་མི་འདོད་པས་ཕྱག་རྒྱ་བཞི་དང་མི་འགལ་བར་གསུང་།
རྗེ་བཙུན་འཇམ་དཔལ་དགྱེས་པའི་བློ་གྲོས་(སྤྱི་ལོ༡༨༨༤-༡༩༦༨)ཀྱིས།
རང་རྐྱ་བའི་བདག་དང་། རང་རྐྱ་ཐུབ་པའི་རྫས་ཡོད་ཀྱི་བདག་དང་། རང་
དབང་བའི་བདག་རྣམས་ནི། རྒྱལ་བའི་རྗེས་འབྲང་སུས་ཀྱང་ཁས་མི་ལེན་
པ་འོད་ལྡན་གྱིས་འགྲུབ་པ་དང་། ལ་སོགས་བརྗོད་མེད་གང་ཟག་རྫས་
ཡོད་འདོད། །ཅེས་པ་དེ་ག་རང་སོར་བཞག་ཆོག་གི ཟླ་བའི་འོད་དཀར་
གཞན་དུ་དཀྱོག་མི་དགོས་ལ། རྟག་མི་རྟག་གང་དུ་ཡང་བརྗོད་དུ་མེད་
ཅེས་པ་བརྗོད་དཀའ་བའི་དོན་ཏེ། དམན་པའི་དགག་སྒྲ་ཡིན་ལ། ལྟ་བའི་
སྒོ་ནས་ཕྱི་རོལ་པ་ཡིན་གསུངས་པ་སྨད་པ་ཙམ་སྟེ། ནང་བ་ཡིན་ན་ཁྱོད་
79



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཕྱི་རོལ་པར་འཇོག་བྱེད་གཅིག་ཀྱང་མེད་པས་ཁྱབ་པའི་ཕྱིར་གསུང་།
འབྲས་སྒོ་མང་མཁན་པོ་ཚུལ་ཁྲིམས་རྒྱ་མཚོའི་(སྤྱི་ལོ༡༩༢༢-༡༩༨༦)
དུས་ཀྱི་མེ་ལོང་ལས། ཕྱག་རྒྱ་བཞིའི་ཡ་གྱལ་གྱི་བདག་མེད་ནི་རྟག་
གཅིག་རང་དབང་ཅན་གྱི་བདག་གིས་སྟོང་བ་ལ་བྱེད་དགོས་པ་ནི། མདོ་
སྡེ་རྒྱན་ལས། ཏིང་འཛིན་གསུམ་གྱི་རྒྱུ་ཉིད་དུ། །ཆོས་ཀྱི་སྡོམ་ནི་རྣམ་པ་
བཞི། །ཞེས་པ་རྩ་འགྲེལ་གཉིས་ཀའི་སྐབས་སུ་ཆོས་ཀྱི་སྡོམ་བཞི་རྟོགས་
པའི་བློ་རྣམ་ཐར་སྒོ་གསུམ་གྱི་རྒྱུའི་རྣམ་པར་སྦྱར་ཏེ་བཤད་པ་ལས། ངོ༌
བོར་སྦྱར་ཏེ་བཤད་པ་གཅིག་ཀྱང་མེད་གསུང་། ད་དུང་བཀྲིས་འཁྱིལ་རྒྱ་
ནག་པའི་གསུང་བྱེ་སྨྲའི་དོགས་སློང་གི་བཤད་ཚུལ་སོགས་ཡོད་མོད་མང་
དོགས་པས་མ་སྤྲོས་སོ། །སྟག་ལོའི་གྲུབ་འགྲེལ་དུ། སྡེ་བ་བཅོ་བརྒྱད་པོའི་
ནང་དུ་མ་འདུས་པའི་མདོ་སྡེ་བའི་མཚན་གཞི་མི་རྙེད་པའི་ཕྱིར་དང་། ཞེས་
བཤད་ཅིང་། སྡེ་བ་བཅོ་བརྒྱད་པོ་བྱེ་སྨྲའི་སྡེ་བར་དངོས་སུ་བཤད་མེད་
པས། རྩ་བར། དེ་ཀུན་བྱེ་སྨྲའི་སྡེ་དང་ཞེས་པ་རིགས་པས་འཕུལ་བ་ཡིན་
ནམ་དཔྱད་ལ། སྟག་ལོས། ས་སྟོན་པ་མདོ་སྡེ་བ་ཡིན་པར་བཤད་པ་ལ།
ཀུན་མཁྱེན་བླ་མས། ས་སྟོན་པས་བར་དོ་མི་འདོད་པ་ལ། མཛོད་རང་
འགྲེལ་གྱིས་སུན་ཕྱུང་ཞིང་། སྟག་ལོ་ཁྱེད་ཀྱིས་དབྱིག་གཉེན་གྱིས་མཛོད་
རང་འགྲེལ་རྩོམ་དུས་སློབ་དཔོན་མདོ་སྡེ་བར་འདོད་པས་སོ། །ཞེས་
དགག་ཡོད་པར། ཁ་ཅིག་གིས། རང་རྒྱུད་པས་རང་རྒྱུད་འདོད་པ་དེ་ཟླ་
བའི་ཚིག་གསལ་ལས་སུན་ཕྱུང་ཞིང་ཚིག་གསལ་རྩོམ་དུས་ཟླ་བ་དབུ་མ་
80



སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་དོན་དང་བཅས་པ་བཤད་པ།
བ་ཡིན་ན། རང་རྒྱུད་པ་དབུ་མ་བར་མི་རུང་བས་ཁྱབ་པར་ཐལ། སྔ་མའི་
ཁྱབ་པ་དེའི་ཕྱིར། འཁོར་གསུམ། ཞེས་དགག་འདུག་པ་ལྟར། ཕྱོགས་
སྔའི་ཞེ་འདོད་མ་བཙལ་པར་ཚིག་ཟིན་གདོང་འདེད་བྱས་པ། ས་སྟོན་པ་ནི་
མདོ་སྡེ་བ་མ་ཡིན་པར་ཐལ། ས་སྟོན་པས་བར་དོ་མི་འདོད་པ་གང་ཞིག
བར་དོ་མི་འདོད་པ་ལ་མདོ་སྡེ་བ་ཞིག་གིས་དགག་པ་བཏང་ཡོད་པའི་ཕྱིར།
ཞེས་པ་ཕྱོགས་སྔའི་འདོད་པར་བཞག་སྟེ། རང་རྒྱུད་པ་དབུ་མ་བར་མི་
རུང་བར་ཐལ། རང་རྒྱུད་པས་རང་མཚན་གྱིས་སྟོང་བ་ཡི་འདོད་པ་གང་
ཞིག དབུ་མ་བ་ཞིག་གིས་དེ་སུན་ཕྱུང་བའི་ཕྱིར་ཏེ། ཐལ་འགྱུར་བས་སུན་
ཕྱུང་བའི་ཕྱིར། ཞེས་དོགས་པ་བྱས་ཆོག་མོད། ཀུན་མཁྱེན་བླ་མས་དེ་
ཙམ་མ་དགོངས་པ་ཡིན་མི་སྲིད་སྙམ་པས་དགོངས་པ་འཚོལ་རིགས་
སོ། །ཐུན་མོང་མིན་མང་ཞེས་སོགས་ཀྱི་རང་འགྲེལ་དུ། ཡེ་ཤེས་ཀུན་
བཏུས་ཆོས་ཤེས་འགྱུར་ལས། ཞེས་པ་བློ་ལྡན་ཤེས་རབ་འགྱུར་ལས་ཟེར་
དགོས་པར་བདེ་ཐང་གསུང་སྒྲོས་ལས་འབྱུང་ཡང་། སྡེ་བསྟན་ཚ་
འི༢༨ན་༣ལས། ལོ་ཙཱ་བ་དགེ་སློང་ཆོས་ཀྱི་ཤེས་རབ་ཀྱིས་བསྒྱུར་ཅིང་
ཞུས་ཏེ་གཏན་ལ་ཕབ་པའོ། །ཞེས་འབྱུང་བ་ལྟར་ཡིན་ཡང་། བློ་ལྡན་ཞེས་
བྱ་ཁ་ཆེ་ཡི། །བྱེ་བྲག་སྨྲ་བའི་གཞུང་དུ་བཤད། །ཅེས་དང་། དེའི་འགྲེལ་བ་
སྟེ་སྡེ་བསྟན་ཚ་བའི་༤༢ལས། འདི་ལྟ་བུ་ནི་ཕྱི་རོལ་པ་ལ་ལྟོས་ཏེ་བློ་དང་
ལྡན་པར་བགྲང་བ་ནུབ་ཕྱོགས་ཁ་ཆེའི་ཡུལ་ན་གནས་པའི་བྱེ་བྲག་ཏུ་སྨྲ་
བའི་གཞུང་དུ་བཤད་དེ། ཞེས་འབྱུང་བས། གྲུབ་མཐའ་ཆེན་མོར། བློ་ལྡན་
བར་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཞེས་བྱ་མཁས་པ་ཡིས། །ཞེས་པ་ཡིག་ནོར་ཡིན་འདུག་གོ །བྱེ་སྨྲའི་
ལུགས་ལ་ཐེག་གསུམ་གང་ཟག་གིས་སྤང་བྱ་སྤོང་ཚུལ་འདྲ་སྟེ། གསུམ་
གས་ཉོན་མོངས་སྤང་བྱའི་གཙོ་བོར་བྱེད་པ་དང་གང་ཟག་གི་བདག་མེད་
ཕྲ་མོ་བསྒོམ་བྱའི་གཙོ་བོར་བྱེད་པ་འདྲ་ཞིང་། ཐེག་པ་རང་རང་གི་དགྲ་
བཅོམ་ཐོབ་ཕྱིན་ཐེག་པ་གཞན་ལ་འཇུག་མི་སྲིད་པར་འདོད་ལ། མི་ཤེས་
པའི་རྒྱུ་བཞི་ཉན་རང་གི་བློ་ཡུལ་ལས་འདས་པའི་ཆ་བཞི་ཉོན་མོངས་ཅན་
མ་ཡིན་པའི་མུན་པར་འཇོག་ཅིང་། དེ་བཞི་ཉན་རང་གིས་སྤངས་ཀྱང་རྒྱུད་
ན་ཡོད་པ་མི་འགལ་ལ། སངས་རྒྱས་ཀྱིས་སྤངས་པ་དང་རྒྱུད་ན་མི་ལྡན་
པ་གཉིས་ཀ་ཡིན་ཞིང་། རང་རྒྱལ་དང་བྱང་སེམས་ཀྱིས་བསམ་གཏན་
བཞི་བའི་རབ་མཐའ་ལ་བརྟེན་ནས་མི་རྟག་སོགས་བཅུ་དྲུག་ཉམས་སུ་
བླངས་ཏེ་སྦྱོར་ལམ་སོགས་ལམ་ཕྱི་མ་བཞི་ཉམས་སུ་ལེན་ལ། ཉན་ཐོས་
ཀྱིས་ཟག་མེད་ས་དགུ་ཅི་རིགས་ལ་བརྟེན་ནས་མི་རྟག་སོགས་བཅུ་དྲུག་
ཉམས་སུ་བླངས་ནས་དེའི་དགྲ་བཅོམ་མངོན་དུ་བྱེད་དོ། །བསམ་གཟུགས་
བརྒྱད་ལ་ལུགས་མཐུན་དང་ལུགས་ལྡོག་ཏུ་སྙོམས་པར་ཞུགས་པ་འཕེལ་
བ་ཆུང་ངུ་ཡིན་ལ། རེ་རེ་བར་དུ་བཞག་པའི་ཐོད་བརྒལ་ལུགས་མཐུན་དུ་
སྙོམས་པར་ཞུགས་པ་འཕེལ་འབྲིང་། ཐོད་བརྒལ་ལ་ལུགས་ལྡོག་ཏུ་
ཞུགས་པ་འཕེལ་བ་ཆེན་པོ་སྟེ། དེའི་རྗེས་སུ་བསམ་གཏན་བཞི་གང་ལ་
སྙོམས་པར་ཞུགས་ཀྱང་རབ་མཐའི་བསམ་གཏན་གྱི་སྙོམས་འཇུག་གོ །
བྱེ་སྨྲས་མཐོང་ལམ་བར་ཆད་མེད་ལམ་རྣམས་བདེན་བཞིའི་ཁྱད་ཆོས་མི་
82



སྐབས་བརྒྱད་པ་རང་སྡེ་བྱེ་སྨྲའི་གྲུབ་མཐའ་འཕྲོས་དོན་དང་བཅས་པ་བཤད་པ།
རྟག་སོགས་བཅུ་དྲུག་པོ་ཅི་རིགས་ཀྱི་རྣམ་ཅན་དུ་སྐྱེས་པར་འདོད་པ་ནི།
མཛོད་གནས་དྲུག་པ་ལས། འདོད་སྡུག་བསྔལ་ལ་དེ་ནས་ནི། །དེ་ཉིད་ལ་
ཆོས་ཤེས་དེ་བཞིན། །ཞེས་སོགས་ཀྱིས་བསྟན་ཅིང་། དེའི་རྒྱུ་མཚན་ཡང་
ཡུལ་ལ་སྲེད་པས་འཇུག་པར་མཐོང་ནས་སྲེད་པ་འཁོར་རྩར་བཞག་སྟེ་
འཁོར་རྩ་ངོས་མ་ཟིན་སྟབས། སྤོང་བྱེད་གཉེན་པོ་ཡང་ངོས་བཟུང་མེད་
པར་སྦྱོར་ལམ་ཐ་མའི་ཚེ་མི་རྟག་སྡུག་བསྔལ་སོགས་གང་གཙོ་བོར་
བསྒོམ་ན་མཐོང་ལམ་སྡུག་བསྔལ་ཆོས་བཟོད་དེ་དེའི་རྣམ་ལྡན་དུ་སྐྱེ་བར་
འདོད་ལ། འདོད་པའི་སྡུག་བསྔལ་མཐོང་སྤང་ལྟ་བ་ལྔ་དང་ལྟ་མིན་ལྔ།
ཁམས་གོང་མར་ཁོང་ཁྲོ་དོར་བས་སྡུག་བསྔལ་མཐོང་སྤང་བཅོ་བརྒྱད།
ཀུན་འབྱུང་དང་འགོག་པ་མཐོང་སྤང་ལྟ་བ་དང་བོ་གཉིས་དང་ཐ་མ་དོར་
བའི་མཐོང་སྤང་བདུན་བདུན། ལམ་མཐོང་སྤང་ལྟ་བ་དང་བོ་གཉིས་དོར་
བའི་མཐོང་སྤང་བརྒྱད་ཡོད་ལ། སྒོམ་སྤང་ནི། ལྟ་བ་དང་ཐེ་ཚོམ་དོར་བའི་
འདོད་པའི་རང་ཡིན་པའི་ལྷག་མ་བཞི། ཁམས་གོང་མའི་ཁོང་ཁྲོ་དོར་བའི་
ལྷག་མ་གསུམ་མོ། །མཛོད་གནས་བརྒྱད་པ་ལས། སྟོང་ཉིད་བདག་མེད་
སྟོང་ཉིད་དུ། །ཞེས་གསུངས་པ་ལྟར་བྱེ་སྨྲས་སྟོང་བདག་མེད་གཉིས་ལ་
སྟོང་ཉིད་ཀྱི་ཐ་སྙད་ཁས་ལེན་པར་སྣང་མོད། སྤྱོད་འཇུག་དར་ཊིཀ་ལས།
ཉན་ཐོས་སྡེ་བ་ཁ་ཅིག་སངས་རྒྱས་ཐོབ་པ་ལ་སྟོང་ཉིད་རྟོགས་མི་དགོས་
པར་མ་ཟད། ཆོས་ཀྱི་བདག་མེད་ཀྱི་མིང་ཙམ་ཡང་ཁས་མི་ལེན་པའི་ཕྱིར་
ཞེས་གསུངས་པའི་ཕྱིར་ཟེར་ན། དེ་ནི་བདེན་བཞིའི་ཁྱད་ཆོས་བཅུ་དྲུག་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
དང་བཅས་པར་མ་འདུས་པའི་སྟོང་ཉིད་ཅིག་བསྒོམ་རྒྱུ་མེད་པར་འདོད་
པའི་དོན་ཡིན་པའི་ཕྱིར་ཏེ། སྤྱོད་འཇུག་ལས། བདེན་པ་མཐོང་བས་གྲོལ་
འགྱུར་གྱི། །སྟོང་ཉིད་མཐོང་བས་ཅི་ཞིག་བྱ། །ཞེས་པའི་རྩོད་ཚུལ་གྱིས་
ཤེས་པའི་ཕྱིར་ཞེས་གུང་ཐང་འཇམ་པའི་དབྱངས་ཀྱིས་གསུང་། བྱེ་སྨྲས།
སྐྱེས་པ་ཞིག་ལེན་ཕྱིན་ལས་ཉོན་གྱི་དབང་གིས་སྐྱེ་དགོས་པར་འདོད་ལ།
ཆོས་ཐམས་ཅད་དུས་གཅིག་ཏུ་མཁྱེན་ཚུལ་མི་སྲིད་པར་འདོད་པས་རྣམ་
མཁྱེན་མི་འདོད་ཅིང་། ལྷག་མེད་ཀྱི་ཚེ་བེམ་རིག་རྒྱུན་ཆད་པར་འདོད་
མོད། གྲངས་མེད་གསུམ་དུ་ཚོགས་བསགས་པའི་འབྲས་བུར་ལོ་འགའ་
ལ་མི་གནས་པ་རྒྱུ་འབྲས་གོ་ལོག་པར་གྲུབ་མཐའ་གོང་མས་གནོད་བྱེད་
བསྟན་པར། སངས་རྒྱས་རང་ཉིད་ཡུན་རིང་མ་བཞུགས་ཀྱང་དེས་གདུལ་
བྱ་སྨིན་གྲོལ་ལ་བཀོད་པ་དང་དེས་ཀྱང་གཞན་ལ་དེ་ལྟར་མཛད་པས་
སངས་རྒྱས་ཀྱི་མཛད་པ་རྒྱུན་མི་འཆད་པ་ཡིན་ཞེས་སྐྱོན་སྤོང་མཛད་དོ། །



སྐབས་དགུ་བ་མདོ་སྡེ་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
སྐབས་དགུ་བ་མདོ་སྡེ་བའི་གྲུབ་མཐའ་འཕྲོས་དོན་དང་
བཅས་པ་བཤད་པ།
མདོ་སྡེ་ཚད་མར་སྨྲ་བས་མདོ་སྡེ་བ། ། །
དབྱེ་ངོ་ལུང་རིགས་རྗེས་འབྲང་རྣམ་པས་གསུམ། །
ཞེས་གཙོ་བོར་མདོ་སྡེ་ཚད་མར་བྱས་ནས་གྲུབ་མཐའ་སྨྲ་བའི་ཉན་
ཐོས་སྡེ་བ་ཡིན་པས་ན་མདོ་སྡེ་བ་ཞེས་ཟེར་ཞིང་། དབྱེ་ན་མཛོད་རྩ་འགྲེལ་
སོགས་སུ་བཤད་པའི་ལུང་གི་རྗེས་འབྲང་དང་། ཚད་མ་སྡེ་བདུན་སོགས་
ཀྱི་རིགས་པའི་རྗེས་འབྲང་གཉིས་དང་། རྣམ་པ་འདོད་ཚུལ་གྱི་སྒོ་ནས་
གཟུང་འཛིན་གྲངས་མཉམ་ཅིག་ཅར་བ་དང་། རིམ་འབྱུང་བ། སྣ་ཚོགས་
གཉིས་མེད་པ་སྟེ་གསུམ་ཡོད་ཅེས་པའོ། །
བདེན་གཉིས་བདེན་པར་དོན་བྱེད་ནུས་མི་ནུས། །
ཕུང་ཁམས་སྐྱེ་མཆེད་འདུས་བྱས་མ་བྱས་གཞི། །
ཞེས་དོན་དམ་པར་དོན་བྱེད་ནུས་པ་དོན་དམ་བདེན་པ་དང་། དོན་
དམ་པར་དོན་བྱེད་མི་ནུས་པའི་ཆོས་ཀུན་རྫོབ་བདེན་པ་ཡིན་ལ། ཕུང་བོ་
ལྔ། ཁམས་བཅོ་བརྒྱད། སྐྱེ་མཆེད་བཅུ་གཉིས། འདུས་བྱས་དང་འདུས་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
མ་བྱས་པ་བཅས་གཞིའི་རྣམ་བཞག་ཏུ་འདོད་ལ། སྒྲ་སྤྱི་སོགས་འདུས་མ་
བྱས་ཡིན་ཡང་འདུས་མ་བྱས་གསུམ་པོ་གང་ཡང་མིན་ནོ་ཞེས་པའོ། །
བྱང་ཕྱོགས་རྣམ་ཐར་མཐར་གནས་བརྩེ་སོགས་ལམ། །
ཞུགས་གནས་རང་རྒྱལ་གཉིས་དང་རྫོགས་སངས་རྒྱས། །
ཞེས་བྱང་ཕྱོགས་སོ་བདུན་དང་། རྣམ་ཐར་བརྒྱད། མཐར་གནས་
སྙོམས་འཇུག་དགུ། ཤེས་རབ་ཀྱི་རྟོགས་རིགས་འདྲ་ཡང་། ཁུར་ཁྱེར་
གྱི་བརྩེ་བ་སྙིང་རྗེ་ཆེན་པོ་དང་ཕྱིན་དྲུག་གིས་ཐེག་དམན་ལས་ཐེག་ཆེན་
མཆོག་ཏུ་བྱེད་པ་ནི་ལམ་གྱི་རྣམ་བཞག་ཡིན་ལ། ཞུགས་གནས་བརྒྱད།
བསེ་རུ་ལྟ་བུ་དང་ཚོགས་སྤྱོད་པའི་རང་རྒྱལ། སངས་རྒྱས་བཅས་མཛོད་
ལྟར་འདོད་པ་འབྲས་བུའི་རྣམ་བཞག་ཡིན་ནོ་ཞེས་པའོ། །
དངོས་རྣམས་སྐད་ཅིག་སྡེ་བདུན་བཀའ་མིན་བྱས། །
མངོན་པ་མདོ་འདུལ་ནང་ནས་རང་སྤྱི་འཆད། །
ལུང་ནི་ཚིག་གཟུགས་ཕྲ་རྡུལ་ཆ་ཡོད་མེད། །
རིག་མིན་གཟུགས་མེད་གཟུགས་ཅན་ཚད་མར་མིན། །
མ་བྱས་དངོས་མེད་འདུ་བྱེད་བེམ་མེད་བཏགས། །
ཞེས་འདུས་བྱས་པའི་དངོས་པོ་རྣམས་སྐད་ཅིག་མ་ཡིན་ལ། མངོན་
པ་སྡེ་བདུན་བཀའ་མིན་ཡང་། སྡེ་སྣོད་གསུམ་མ་ཚང་བའི་སྐྱོན་མེད་དེ།
མདོ་སྡེ་དང་འདུལ་བའི་སྡེ་སྣོད་ལས་རང་མཚན་སྤྱི་མཚན་གྱི་མཚན་ཉིད་
ཐོར་བུར་གསུངས་པ་རྣམས་མངོན་པའི་སྡེ་སྣོད་ཡིན་ལ། བཀའ་བསྟན་



སྐབས་དགུ་བ་མདོ་སྡེ་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ལུང་ནི་ཚིག་གི་རང་བཞིན་ཡིན་པས་གཟུགས་ཡིན་ལ། རྡུལ་ཕྲ་རབ་ལ་
ཕྱོགས་ཆ་ཡོད་པར་འདོད་པ་དང་མེད་པར་འདོད་པ་གཉིས་དང་། རྣམ་
རིག་མིན་པའི་གཟུགས་ནི་གཟུགས་མ་ཡིན་ཞིང་མིག་དབང་གཟུགས་
ཅན་པ་ཚད་མར་མི་འདོད་ཅིང་། འདུས་མ་བྱས་རྣམས་དངོས་མེད་ཡིན་
ལ། ལྡན་མིན་འདུ་བྱེད་བེམ་མེད་དེ་རྫས་སུ་མེད་པར་བཏགས་ཡོད་དུ་
འདོད་ཅེས་པའོ། །གནས་བརྟན་པ་དང་ཁ་ཆེ་བའི་མངོན་པ་སྡེ་བདུན་གྱི་
མིང་མི་འདྲ་ཚུལ་ནི། ཁ་ཆེ་བས། ཆོས་ཀྱི་ཕུང་བོ་ལ་སོགས་པའི་མིང་
ཅན་དག་རང་རེར་གྲགས་པ་ལྟར་ཡིན་ལ། གནས་བརྟན་པའི་བགྲང་ཚུལ་
ནི། ཆོས་ཀྱི་ཚོགས། རྣམ་འབྱེད། གཏམ་གྱི་གཞི། གང་ཟག་གདགས་
པ། ཁམས་ཀྱི་གཏམ། ཆ་ལྡན། རབ་ཏུ་འཇུག་པ་བཅས་སོ། །མདོ་སྡེ་བས་
མངོན་པ་སྡེ་བདུན་མཛད་མཁན་དགྲ་བཅོམ་པར་ཡང་མི་བཞེད་དོན་ནི།
འདིར། དགྲ་བཅོམ་པས་བྱས་པའང་མ་ཡིན་ཏེ། ནམ་མཁའ་རྟག་རྫས་སུ་
སྨྲས་ཤིང་འཕགས་པ་དག་ནི་དེ་ལྟར་མི་བཞེད་པའི་ཕྱིར་ཏེ། དེ་དག་ཆོས་
ལ་ཚད་མའི་སྐྱེས་བུ་དབང་དུ་གྱུར་པ་ཡིན་པའི་ཕྱིར། ཞེས་འཕགས་པ་
ལ་ཚད་མའི་སྐྱེས་བུས་ཁྱབ་པར་བཤད་པ་དང་། ཀུན་མཁྱེན་བླ་མའི་དྲང་
ངེས་ཟིན་བྲིས་ལས། ཐོགས་མེད་སྐུ་མཆེད་གཉིས་ཆོས་ཅན། ཚད་མའི་
སྐྱེས་བུ་མ་ཡིན་པར་ཐལ། ཞེས་པ་ནས། འདོད་མི་ནུས་ཏེ། རྒྱལ་བས་དྲང་
ངེས་འབྱེད་པར་ལུང་བསྟན་པའི་གང་ཟག་ཡིན་པའི་ཕྱིར། ཞེས་དང་། ཚད་
མའི་སྐྱེས་བུ་ལ་ཐ་མའང་གཞན་གྱིས་བཀྲིར་མི་ཐུབ་པ་དང་། སོམ་ཉི་ལས་



སྐབས་དགུ་བ་མདོ་སྡེ་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཅན་ལ་བལྟ་ལྷན་ཅིག་སྐྱེས། །ཞེས་པ་དྲངས་ནས་བསྒྲུབས་ལ། དྲང་ངེས་
ལེགས་བཤད་སྙིང་བོ་ལས། རིགས་པ་དང་འགལ་བའི་གྲུབ་མཐའ་ཁས་
ལེན་ན་སྨྲ་བ་བོ་ཚད་མའི་སྐྱེས་བུར་མི་རུང་བའི་ཕྱིར་དང་། ཞེས་པའི་
དོན་ཀུན་མཁྱེན་བླ་མའི་དྲང་ངེས་ཟིན་བྲིས་སུ། དོན་དེ་ལ་རིགས་པ་དང་
འགལ་བའི་གྲུབ་མཐའ་ཁས་ལེན་ན་དོན་དེ་ལ་ཚད་མའི་སྐྱེས་བུར་མི་
རུང་བའི་དོན་དུ་བཀྲལ་ཅིང་སློབ་དཔོན་སི་ཏ་ཨིན་ཀ་ལེ་ནེར་གྱིས། ཚད་
མའི་སྐྱེས་བུ་ཞེས་པའི་ཐ་སྙད་ད་ཡོད་ལེགས་སྦྱར་བསྟན་བཅོས་ནང་དུ་
མ་རྙེད་གསུངས་འདུག་ཀྱང་། འཇུག་པའི་རང་འགྲེལ་དུ། ཚད་མར་གྱུར་
པའི་སྐྱེས་བུས་བྱས་ཤིང་། ཞེས་དང་། འགྲེལ་བ་དོན་གསལ་ལས། ཚད་
མའི་སྐྱེས་བུས་མ་དམིགས་པའི་གཏན་ཚིགས་ཀྱི་འཐད་པས་ཞེས་འབྱུང་
བར་མ་ཟད། མཁས་པ་ཨ་མ་ནོ་ཡིས་ཞུས་ཆེན་གནང་བའི་འགྲེལ་བ་དོན་
གསལ་གྱི་རྒྱ་དཔེར་ཡང་གསལ་བར་ཡོད་སྣང་བ་སྟེ་ཞར་བྱུང་ངོ་། །མདོ་
སྡེ་བས་སངས་རྒྱས་ཀྱི་གསུང་གཟུགས་ཕུང་གིས་བསྡུས་ཀྱང་གཟུགས་
ཕུང་དུ་མི་འདོད་པ་ནི། མཛོད་གནས་དང་བོའི་མཐའ་དཔྱོད་བཀྲས་འཁྱིལ་
པར་མའི་༨༡བ༣ལས། ཕུང་བོའི་དོན་མིན་ཚུལ་སྔར་ཕུང་བོའི་དོན་བཤད་
པས་ཤེས་པའི་ཕྱིར། ཞེས་དང་། སངས་རྒྱས་ཀྱི་གསུང་གཟུགས་སུ་
བཤད་ཀྱི་ཕུང་བོའི་ཆར་མ་བཤད་པའི་ཕྱིར། འདིར་གསེར་ཕྲེང་སོགས་
ལ་ཞིབ་ཆ་དགོས་སོ། །ཞེས་གསུངས་པའི་ཕྱིར། དེས་ན། འདུས་བྱས་ལ་
ཕུང་བོ་ལྔ་བོ་གང་རུང་གིས་མ་ཁྱབ་ཟེར་དགོས་སོ། །བྱེ་སྨྲས། རྡུལ་ཕྲ་
89



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རབ་ལ་ཕྱོགས་ཀྱི་ཆ་སྟེ་རང་གི་ཆ་ཤས་སུ་གྱུར་ཅིང་རང་མ་ཡིན་པའི་ཤར་
སོགས་ཀྱི་ཆ་ཡོད་ན། རང་ཉིད་གཟུགས་ཀྱི་ཆུང་མཐའ་མ་ཡིན་པར་ཐལ་
བར་དོགས་ནས་རྡུལ་ཕྲ་རབ་ལ་ཕྱོགས་ཀྱི་ཆ་མེད་པར་བཞེད་ལ། ཡང་
ན། རང་ལ་ཆ་གསིལ་རྒྱུ་མེད་པས་ཆ་མེད་དུ་འདོད་ཅིང་། གྲུབ་མཐའ་གོང་
མ་དག་གིས་ཆ་གསིལ་རྒྱུ་མེད་པ་ཙམ་གྱིས་ཆ་མེད་དུ་མི་འདོད་དེ། རྡུལ་
ཕྲ་རབ་ལ་ཆ་གསིལ་རྒྱུ་མེད་པར་འདོད་པའི་ཕྱིར། ཞར་བྱུང་ལ། བྱེ་སྨྲ་
དང་དེང་གི་ཚན་རིག་པའི་བར་གྱི་རྡུལ་ཕྲ་རབ་ཐད་ཀྱི་མཐུན་ཕྱོགས་ནི།
གཉིས་ཀས་བེམ་གཟུགས་ཐམས་ཅད་ཀྱི་རྩོམ་གཞི་རྡུལ་ཕྲ་རབ་ལ་ཐུག་
པར་འདོད་པ་དང་། བྱེ་སྨྲས་རྡུལ་ཕྲ་རབ་ལ་རྡུལ་གཞན་དུ་མས་བསྐོར་
བར་འདོད་ལ། ཚན་རིག་པས་ཀྱང་། དབུས་རྡུལ་ལ་གློག་རྡུལ་དུ་མས་
བསྐོར་བར་བཞེད། གཉིས་ཀས་དེ་གཉིས་ཀྱི་བར་སྟོང་ཆ་དང་བཅས་པར་
འདོད་མོད། འཐེན་ཤུགས་ཀྱིས་སོ་སོར་མི་གྱེས་པར་བཞེད་ལ། རྡུལ་
ཕྲ་རབ་ལ་རིང་བོ་དང་ཐུང་ངུ་སོགས་ཀྱི་དབྱིབས་མེད་པར་འདོད་པའང་
གཅིག་མཚུངས་ཡིན། མི་མཚུངས་ཚུལ་ནི། བྱེ་སྨྲས་ཕྲ་རྡུལ་ལ་དཔྱད་
སྐབས་ཆ་ཕྱེ་རྒྱུ་ཡོད་མེད་དང་རིང་ཐུང་གི་དབྱིབས་ཡོད་མེད་བཅས་ལ་
དཔྱད་ཅིང་། ཚན་རིག་པས། ཕྲ་རྡུལ་གྱི་ལྗིད་ཚད། ཕོ་གློག་དང་མོ་གློག་
གི་ཁྱད་པར། དབུས་རྡུལ་ལ་འཁོར་བསྐྱོད་བྱེད་མཁན་གྱི་རྡུལ་ལ་འཁོ་
ལམ་མི་འདྲ་བ་སོགས་ལ་དཔྱད་པ་གཙོ་བོར་གཏོང་གི་ཡོད། ཡང་། ཚན་
རིག་པས་ཕྲ་རྡུལ་རྣམས་ལ་ལྡོག་ཟླའི་ཕྲ་རྡུལ་ཞིག་ཡོད་པར་བཤད་པ་



ཏས་བ་བཤ
སྐབས་དགུ་བ་མདོ་སྡེ་བའི་གྲུབ་མཐའ་འཕྲོས་དོན་དང་བཅས་པ་བཤད་པ། །
དང༌། བྱེ་སྨྲས། ཕྲ་རྡུལ་རྣམས་ལ་བློ་ཡིས་ཆ་གསིལ་རྒྱུ་མེད་པས་ཆ་མེད་
དུ་འདོད་ལ། ཚན་རིག་པས་ཕྱིའི་ཡོ་བྱད་འཕྲུལ་ཆས་ཀྱིས་ཆ་གསིལ་རྒྱུ་
མེད་པས་ཆ་མེད་དུ་འདོད་པས། གཉིས་ཀའི་ཆ་མེད་ཀྱི་དོན་མི་འདྲ་བ་
བཅས་སོ། །ཡང་། ཕྱུ་བའི་གྲུབ་མཐར། འདི་དག་ཀྱང་ཅེས་པ་ནས། མི་
རྟག་པ་རང་གི་རྒྱུ་ལས་སྐྱེ་བ་མ་ཡིན་ཞེས་ཕྱིས་འབྱུང་གི་རྒྱུ་ལ་ལྟོས་པར་
འདོད་པས་འདུས་བྱས་སྐད་ཅིག་མ་ཞེས་བྱ་བའི་བཀར་བཏགས་ཀྱི་ཕྱག་
རྒྱ་ལས་ཉམས་པ་ཡིན་ནོ། །ཞེས་སྐྱེ་འཇིག་གནས་གསུམ་རིམ་ཅན་དུ་
གྲུབ་པར་འདོད་པའི་གནས་མ་བུ་བ་འདུས་བྱས་ཐམས་ཅད་མི་རྟག་ཅེས་
པའི་ཕྱག་རྒྱ་ལས་ཉམས་པར་གསུངས་སོ། །
དབང་ཤེས་རྣམ་ལྡན་ལུགས་གསུམ་གཟུང་རྣམ་མཉམ། །
གྲངས་མཉམ་རིམ་འཛིན་སྣ་ཚོགས་གཅིག་རྣམས་འདོད། །
ལུང་རིགས་སྡེའི་ལུགས་རྒྱུ་འབྲས་དུས་མི་མཉམ། །
སྤང་རྟོགས་མི་ཉམས་ལུས་ཤེས་ཡན་ལག་རུང་། །
མངོན་སུམ་དབང་ཡིད་རྣལ་འབྱོར་རང་རིག་བཞི། །
མངོན་སུམ་སྣང་ཡུལ་མི་རྟག་བདག་མེད་ཤུགས། །
བྱང་འཕགས་མཉམ་བཞག་ཆོས་གཟུགས་གཉིས་སངས་རྒྱས། །
ཞེས་དབང་ཤེས་ནི་ཡུལ་གྱི་འདྲ་རྣམ་དང་ལྡན་ཞིང་དེ་ལ་ལུགས་
གསུམ་སྟེ། ཁྲ་བོར་བལྟས་ཚེ་གཟུང་འཛིན་གྲངས་མཉམ་ཅིག་ཅར་དུ་སྐྱེ་
བར་འདོད་པ་དང་། གཟུང་འཛིན་གྲངས་མཉམ་རིམ་ཅན་དུ་སྐྱེ་བར་འདོད་



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
པ་དང་། ཁ་དོག་སྣ་ཚོགས་འཛིན་པ་ལ་རྣམ་ཤེས་གཉིས་སོགས་མེད་པ་
སྟེ་མི་དགོས་པར་རྣམ་ཤེས་གཅིག་ལ་འཆར་བར་འདོད་པས་སྣ་ཚོགས་
གཉིས་མེད་པ་སྟེ་གསུམ་དང་། དེ་གསུམ་གྱི་དང་བོ་ལ་ལུང་གི་རྗེས་འབྲང་
དང་རིགས་པའི་རྗེས་འབྲང་གཉིས་ཡོད་ལ། བར་བ་ནི་ལུང་གི་རྗེས་འབྲང་
ཁོ་ན་ཡིན་ལ། རྒྱུ་འབྲས་ལ་དུས་མི་མཉམ་པས་ཁྱབ་པ་དང་། དགྲ་བཅོམ་
པ་ཡིན་ན་སྤངས་རྟོགས་ལས་མི་ཉམས་པས་ཁྱབ་ཅིང་། བསམ་གཏན་དང་
བོ་གསུམ་གྱི་ཡན་ལག་གི་བདེ་བ་ནི་ལུས་ཤེས་སུ་གྱུར་པའི་ཚོར་བ་ཡིན་
པས་ན་སྒོམ་སྟོབས་ཀྱིས་ཐོབ་པའི་ལུས་ཤེས་ནི་བསམ་གཏན་གྱི་ཡན་
ལག་ཏུ་རུང་ལ། མངོན་སུམ་བཞི་ག་འདོད་ཅིང་། སེམས་ཅན་གྱི་མངོན་
སུམ་གྱི་སྣང་ཡུལ་ལ་མི་རྟག་པ་ཞིག་དགོས་པས། བདག་མེད་རྟོགས་པའི་
མངོན་སུམ་གྱིས་བདག་མེད་ཤུགས་ལ་རྟོགས་ནས་བདག་གིས་དབེན་
པའི་འདུས་བྱས་དངོས་སུ་རྟོགས་པ་དང་། བྱང་འཕགས་ལ་མཉམ་བཞག་
པ་ཡིན་དགོས་པ་ནི་མཛོད་དང་མཐུན་ཡང་། སངས་རྒྱས་ཀྱི་ཆོས་སྐུ་
དང་གཟུགས་ཕུང་གཉིས་ཀ་སངས་རྒྱས་སུ་འདོད་པ་ནི་མི་འདྲ་བའི་ཁྱད་
པར་ཡིན་ཞེས་པའོ། །ཀུན་མཁྱེན་གསུང་འབུམ་ཀ་པོཏ་ཏུ་བཞུགས་པའི་
གྲུབ་མཐའ་རྩ་བ་མཆན་ཅན་ལས། དབང་ཤེས་རྣམ་ལྡན་རྒྱུ་འབྲས་དུས་
མི་མཉམ། །ཞེས་འབྱུང་བས། ལུགས་གསུམ་གཟུང་རྣམ་མཉམ། །གྲངས་
མཉམ་རིམ་འཛིན་སྣ་ཚོགས་གཅིག་རྣམ་འདོད། །ལུང་རིགས་སྡེ་ལུགས་
ཞེས་པ་རྣམས་ཆད་འདུག་ཅིང་། ཀུན་མཁྱེན་རྣམ་ཐར་བཙན་པོ་མར། རྩ་
92



སྐབས་དགུ་བ་མདོ་སྡེ་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
བ་ཚིགས་བཅད་མཆན་བུ་དང་བཅས་པ་བརྩམས། ཞེས་གྲུབ་མཐའ་རྩ་
བ་ལ་རང་མཆན་ཡོད་པར་བཤད་པ་དང་། དབལ་མང་(སྤྱི་ལོ༡༧༦༤-
༡༨༥༣)རྣམ་ཐར་ལས། ཀུན་མཁྱེན་གོང་མས་གྲུབ་མཐའ་རྩ་བ་མཆན་
བཅས་ལ་བྲི་བསྣན་མང་དུ་མཛད་པར་གསུངས་པའི་ནང་ཚན་རྩ་བ་མཆན་
བཅས་ཀྱི་དཔེ་བྲིས་མ་གུང་ཐང་རིན་པོ་ཆེར་བཞུགས་པ་དེ་ཨ་མཆོག་
བདེ་མོ་ཐང་དུ་པར་བརྐོ་རྒྱུར་གསུང་བཀོད་གནང་བར་བཤད་པ་དེ་
གསུང་འབུམ་ཁྲོད་ཀྱི་འདི་ཡིན་མིན་དཔྱད་དགོས་ལ། ཆས་པ་རྒྱ་མཁར་
ངག་དབང་དགེ་འདུན་སངས་རྒྱས་རྒྱ་མཚོས་(སྤྱི་ལོ༡༨༣༩-༡༩༠༥)
མཛད་པའི་གྲུབ་མཐའ་ཆེན་མོའི་བསྡུས་དོན་ལས། བསེ་ངག་དབང་བཀྲ་
ཤིས་པས་མཛད་པའི་གྲུབ་མཐའ་རྩ་བའི་མཆན་ཞེས་འབྱུང་བ་ཡང་ཀུན་
མཁྱེན་གསུང་འབུམ་ཁྲོད་ཀྱི་མཆན་འདི་ལ་དམིགས་པར་སྣང་བས་བརྟག་
གོ །ཞར་བྱུང་། རིག་པའི་རྗེས་འབྲང་གི་མདོ་སྡེ་བས་རང་རིག་གང་ཟག་
ཏུ་འདོད་དེ། མདོ་སྡེ་བའི་ཚད་འབྲས་སྟོན་པའི་སྐབས་སུ། དེ་ཡི་བདག་
ཉིད་འཛིན་པ་སྟེ། །ཞེས་དང་། ཐར་ལམ་གསལ་བྱེད་ལས། ངའོ་སྙམ་པའི་
གང་ཟག་ཏུ་འདོགས་པའི་གཞི་འཛིན་རྣམ་ཡིན་པས་ཞེས་གསུངས་པ་
ལྟར་རོ། །དབུ་མའི་མཐའ་དཔྱོད་དུ་ལུང་གི་རྗེས་འབྲང་གི་མདོ་སྡེ་བས་
རང་རིག་འདོད་པར་འགྲེལ་བ་འགྲེལ་བཤད་སུས་ཀྱང་མ་བཤད་པའི་
ཕྱིར། ཞེས་གསུངས་པ་དང་། རིན་ཕྲེང་གི་བྱེ་མདོའི་མཚན་ཉིད་གཞིར་
བཞག་ན། ལུང་རྗེས་འབྲང་བའི་མདོ་སྡེ་བ་བྱེ་སྨྲར་ཐལ་ཚུལ་ཡོད་མེད་
93



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
དཔྱད་པར་བྱའོ། །བྱང་ཕྱོགས་རྣམ་ཐར་ཞེས་སོགས་ཀྱི་རང་འགྲེལ་དུ།
རྣམ་འགྲེལ་དྲངས་སྐབས། ཐེག་ཆེན་གཞན་དོན་འཇུག་ཅན་གྱི། །ཞེས་
པར། ཐུབ་ཆེན་གཞན་དོན་ཟེར་དགོས། ཞུགས་གནས་རང་རྒྱལ་གཉིས་
དང་ཞེས་པའི་རང་འགྲེལ་ལས། རྒྱང་ཕན་གྱི་མྱང་འདས་དང་ཁྱད་པར་
འབྱེད་པའི་ཆེད་དུ་ས་ལ་དང་མཁའ་ལ་མིན་ཞེས་དང་། གོང་དུ་རྒྱང་ཕན་
པས་ཐར་བ་འབྱུང་བར་མི་འདོད་གསུངས་པ་དང་བསྡར། དེ་དང་དེ་སྔར་
མཐོང་བ་འདིའོ་ཞེས་སོ་ཇི་ལྟར་ཤེས་སྙམ་ན། ཞེས་པར། འདི་ངོ་ཤེས་སོ་
ཇི་ལྟར་ཤེས་སྙམ་ན་ཟེར་དགོས། མངོན་སུམ་དབང་ཡིད་སོགས་ཀྱི་རང་
འགྲེལ་དུ། སློབ་དཔོན་ཡེ་ཤེས་སྙིང་བོས། ཡུལ་དུ་སྣང་ལས་གཞན་གྱུར་
པའི། །སེམས་ཉིད་ཅི་འདྲ་བ་ཞིག་སྣང་། །ཞེས་དྲངས་པ་དེའི་གཞུང་བདེན་
གཉིས་རྩ་འགྲེལ་སོགས་གང་ན་ཡང་མི་འདུག་པས། དབུ་མ་སྙིང་བོའི་
ལེའུ་ལྔ་བ་སྟེ། སྡེ་བསྟན་ཛ་བའི་༢༠བ༧ལས། ཡུལ་དུ་སྣང་བ་མ་གཏོགས་
པར། །སེམས་ཀྱི་བདག་ཉིད་གཞན་ཅི་ཡོད། །ཅེས་པ་འདིའི་འགྱུར་མི་
འདྲ་བ་ཞིག་ཡིན་ལ། དོན་དམ་ཕྱི་རོལ་མེད་གསུངས་སེམས་གཅིག་པུ། །
ཞེས་སོགས་ཀྱི་རང་འགྲེལ་དུ་ཡང་དབུ་མ་སྙིང་བོ་ལས་ཞེས་དྲངས་སོ། །
རྣམ་ངེས་ལས། དུས་ཕྱིས་དྲན་པ་ལས་ཀྱང་ནི། །ཞེས་པར། རྣམ་ངེས་
ཞེས་པ་ཡིག་ནོར་ཏེ། ཚད་མ་ཀུན་བཏུས་ཀྱི་ལེའུ་དང་བོའི་ཚིག་གོ །མ་
བྱས་དངོས་མེད་འདུ་བྱེད་ཅེས་སོགས་ཀྱི་རང་འགྲེལ་དུ། ལུང་འདི་ལྡོག་
པ་བསྡུས་པའི་ཡིན་པས་མདོར་འདོད་པ་འཁྲུལ་ལོ། །ཞེས་པར། རྗེ་ཉིད་



སྐབས་དགུ་བ་མདོ་སྡེ་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཀྱི་བསྡུས་ཆེན་རྣམ་བཞག་ལས། སྤྱན་རས་གཟིགས་བརྟུལ་ཞུགས་ཀྱིས་
དྲངས་པའི་མདོ་ལས། དགག་པ་དོན་གྱིས་བསྟན་པ་དང་། །ཞེས་དྲངས་
པར་ཡང་ཞིབ་ཆ་འདི་སྦྱར་དགོས་ལ། གྲུབ་མཐའ་ཆེན་མོ་འདིར། བུམ་
པ་མ་ཡིན་པ་ལས་ལོག་པ་ལྟ་བུ་མཚན་གཞི། ཞེས་དེ་དོན་རང་མཚན་དུ་
བཞག་པ་དང་། རྣམ་འགྲེལ་མཐའ་དཔྱོད་ལས་ཀྱང་། མཚན་གཞི་བུམ་
པ་མ་ཡིན་པ་ལས་ལོག་པ་ལྟ་བུ། ཞེས་རྗེ་ཡབ་སྲས་ཀྱི་གསུང་ཟིན་ལྟར་
བཀོད་མོད། བསྡུས་ཆེན་རྣམ་བཞག་ལས། དཔེར་ན་བུམ་པ་མ་ཡིན་པ་
ལས་ལོག་པའི་བུམ་པ་དེ་བུམ་པའི་དོན་རང་མཚན་གྱི་གཞན་སེལ་ཡིན་ཏེ།
ཞེས་གསུངས་པ་ནི། རྣམ་འགྲེལ་ཊཱིཀ་ཆེན་ལས། བུམ་མ་ཡིན་ལས་ལོག་པ་
ཡང་ཡིན། བུམ་པ་ཡང་ཡིན་པའི་ཚོགས་དོན་ལྟ་བུའོ། །ཞེས་པ་དང་མཐུན་
ཚབས་ཆེ་བས་རྗེས་འབྲང་དག་གིས་ཕྱི་མ་ལྟར་ཁས་ལེན་པར་འདུག་གོ །
ཡང་། དགག་བྱ་དངོས་སུ་བཅད་པས་རྟོགས་པར་བྱ་བ་གང་། དགག་བྱ་
བཀག་ཤུལ་དུ་ཆོས་གཞན་མི་འཕེན་པ་དེ་མེད་དགག་གི་དེའི་མཚན་ཉིད།
ཅེས་པ་ཆོས་གཞན་མ་ཡིན་དགག་དང་སྒྲུབ་པ་གང་རུང་མི་འཕེན་པའི་དོན་
ལས། ཆོས་གཞན་འཕེན་པ་ཡོད་དེ། བུམ་པ་མེད་པ་རྟོགས་པའི་བློས་བུམ་
པ་བཀག་པ་འཕེན་པའི་ཕྱིར་རོ། །འདིར། དེར་གྱུར་པའི་མཐོང་ལམ་ཚད་
མ་ཁོ་ན་དང་། ཞེས་རྣལ་འབྱོར་མངོན་སུམ་དུ་གྱུར་པའི་མཐོང་ལམ་ཚད་
མ་ཁོ་ནར་གསུངས་པས། མདོ་སྡེ་བའི་ལུགས་འདིར་མཐོང་ལམ་སྐད་ཅིག་
མ་གཅིག་ཏུ་བཞེད་དམ་དཔྱད་ལ། མཛོད་གནས་དྲུག་པའི་མཐའ་དཔྱོད་དུ་
95



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རྒྱལ་སྲས་མ་དང་གང་སྤེལ་དྲངས་ནས་འཕགས་པ་ཆོས་སྲུང་བ་ལ་སོགས་
པས་དེ་ལྟར་འདོད་པར་བཤད་པ་དང་། ཕར་ཕྱིན་སྐབས་གཉིས་པའི་མཐའ་
དཔྱོད་ལས། འཇིག་རྟེན་ལས་འདས་པར་སྨྲ་བ་དང་། ས་སྟོན་པ་དང་། མང་
སྟོན་པ་གསུམ་གྱིས་མཐོང་ལམ་སྐད་ཅིག་མ་གཅིག་གིས་བདེན་བཞིའི་
ལོག་རྟོག་རྣམས་ཅིག་ཆར་སེལ་བར་འདོད་པའི་སྒྲུབ་བྱེད་དུ། རྣམ་འགྲེལ་
ལས། དོན་གྱི་རང་གི་ངོ་བོ་གཅིག། ཅེས་སོགས་འདྲེན་པར་གསུངས་སོ། །
96



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་
དོན་དང་བཅས་པ་བཤད་པ།
འཁོར་ལོ་དང་བོའི་དོན་བཞིན་དོན་སྨྲ་དང་། །
བར་མཐའི་ལུགས་བཞིན་དབུ་སེམས་གཉིས་བཞག་ཕྱིར། ། །
གྲུབ་མཐའ་བཞི་ཡང་ཐུབ་དགོངས་མཆོག་དམནའང་བཞེད། །
ཁྱད་པར་ཐེག་ཆེན་མདོ་དང་སྔགས་ཀྱིས་བསྡུས། །
རེ་རེའང་མཁས་རྣམས་དབུ་སེམས་ལུགས་སུ་བཀྲལ། །
ཅེས་ཆོས་འཁོར་རིམ་པ་གསུམ་ལས་དང་བོའི་དགོངས་པ་གཙོ་
བོར་བཀྲལ་པ་དོན་སྨྲ་སྡེ་གཉིས་ཏེ་བྱེ་མདོ་གཉིས་བྱུང་ཞིང་། འཁོར་ལོ་
བར་བ་དང་མཐའ་མའི་ལུགས་གཙོ་བོར་བཀྲལ་པ་དབུ་མ་བ་དང་སེམས་
ཙམ་པའི་ལུགས་བཞག་པའི་ཕྱིར་ན། གྲུབ་མཐའ་བཞི་ག་ཐུབ་པའི་
དགོངས་པ་ཙམ་ཡིན་པ་འདྲ་ཡང་། དགོངས་པ་མཐར་ཐུག་ཏུ་སོང་མ་སོང་
གི་དབང་གིས་དབུ་སེམས་མཆོག་དང་། དེ་ལ་ལྟོས་ན་བྱེ་མདོ་དམན་པར་
བཞེད་ལ། ཁྱད་པར་དུ་འཕགས་པ་ཐེག་ཆེན་གྱི་སྡེ་སྣོད་ལ་མདོ་སྔགས་
གཉིས་འབྱེད་ཅིང་། རྗེས་འབྲང་གི་དབུ་སེམས་སོ་སོས་དེ་གཉིས་ཀ་རང་
རང་གི་ལུགས་སུ་བཀྲལ་ཅེས་པའོ། ། །
97



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རྒྱལ་བས་ལུང་བསྟན་ཤིང་རྟ་ཆེ་གཉིས་ཀྱིས། ། ་
བྱམས་མགོན་འཇམ་དབྱངས་དྲིན་གྱིས་དགོངས་འགྲེལ་དང་། །
བློ་གྲོས་མི་ཟད་མདོ་བཞིན་དབུ་སེམས་སྲོལ། ། །
གསར་ཕྱེ་བཞི་གྲགས་མི་འཐད་གསུམ་རུང་བཞེད། །
ཕལ་ཆེར་རྒྱ་ཆེའི་ལམ་མཐུན་ཟབ་ལ་མིན། །
ཞེས་རྒྱལ་བས་ལུང་བསྟན་པའི་ཤིང་རྟ་ཆེན་པོ་འཕགས་པ་ཐོགས་
མེད་ཀྱིས་བྱམས་མགོན་ལ་བརྟེན་ནས་མདོ་སྡེ་དགོངས་འགྲེལ་གྱི་དགོངས་
པ་ལྟར་སེམས་ཙམ་པའི་ཤིང་རྟའི་སྲོལ་ཕྱེ་ཞིང་། འཕགས་པ་ཀླུ་སྒྲུབ་
ཀྱིས་རྗེ་བཙུན་འཇམ་དབྱངས་ལ་བརྟེན་ནས་བློ་གྲོས་མི་ཟད་པའི་མདོའི་
དགོངས་པ་བཞིན་དབུ་མ་བའི་ཤིང་རྟའི་སྲོལ་གསར་དུ་ཕྱེ་ལ། བོད་སྔ་མར་
ཤིང་རྟའི་སྲོལ་འབྱེད་བཞིར་གྲགས་ཀྱང་། རང་ལུགས་ལ་དེ་མི་འཐད་པས་
ཀླུ་ཐོགས་གཉིས་དང་བྱམས་མགོན་དང་གསུམ་རུང་སྟེ། སྔ་མ་གཉིས་
ཤིང་རྟའི་སྲོལ་འབྱེད་དུ་གྲགས་ཤིང་གྲུབ་ལ། བྱམས་པ་བོད་སྔ་མས་ཤིང་
རྟའི་སྲོལ་འབྱེད་དུ་སྨྲས་པ་ལ། ལེགས་བཤད་གསེར་ཕྲེང་དུ་མ་བཀག་
པས་ཤེས་ཤིང་། དབུ་སེམས་གཉིས་ཀྱི་རྒྱ་ཆེ་བའི་ལམ་ཕལ་ཆེ་བ་མཐུན་
ཡང་། ཟབ་མོའི་ལམ་ལ་མི་མཐུན་པ་མང་དུ་ཡོད་ཅེས་པའོ། །
ཁམས་གསུམ་རྣམ་རིག་ཉིད་དང་སེམས་ཙམ་དུ། །
སྨྲ་བས་རྣམ་རིག་པ་དང་སེམས་ཙམ་པ། །
98



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
དབྱེ་བ་ལུང་རིགས་རྗེས་འབྲང་རྣམ་བདེན་རྫུན། ། །
ལེགས་ཕྱེ་ངེས་དོན་གཞན་གཉིས་དྲང་བའི་དོན། །
ཞེས་ཁམས་གསུམ་པོ་རྣམ་རིག་གི་བདག་ཉིད་དང་སེམས་ཀྱི་
བདག་ཉིད་ཙམ་དུ་སྨྲ་བས། རྣམ་རིག་པ་དང་སེམས་ཙམ་པར་གྲགས་ལ།
དབྱེ་བ་ནི། ས་སྡེ་སོགས་ལུང་གི་རྗེས་འབྲང་གི་སེམས་ཙམ་པ་དང་། མདོ་
དང་ཚད་མ་སྡེ་བདུན་ནས་བཤད་པའི་རིགས་པའི་རྗེས་འབྲང་གཉིས་དང་།
དབང་ཤེས་ཀྱི་གཟུང་རྣམ་བདེན་པར་འདོད་པའི་རྣམ་བདེན་པ་དང་།
དབང་ཤེས་ཀྱི་གཟུང་རྣམ་རྫུན་པར་འདོད་པའི་རྣམ་རྫུན་པ་གཉིས་དང་།
མཚན་ཉིད་གསུམ་ལ་བདེན་པར་གྲུབ་མ་གྲུབ་ལེགས་པར་ཕྱེ་ནས་བཤད་
པའི་ཆོས་འཁོར་གསུམ་པ་དེ་ངེས་དོན་གྱི་མདོ་དང་། དེ་ལྟར་མ་ཕྱེ་བའི་
འཁོར་ལོ་དང་བོ་གཉིས་དྲང་དོན་ཡིན་ཞེས་པའོ། །
དྲང་ངེས་རྟོན་རིགས་དགོངས་ལྡེམ་བཞི་བཞིས་འབྱེད། ། །
དང་བོ་དྲང་དོན་ལུང་དང་ཕྱི་རོལ་དོན། །
མེད་ཕྱིར་དོན་སྣང་ལ་དགོངས་དེ་གཞུག་ཆེད། ། །
བར་བ་ཐེག་ཆེན་ཟབ་མདོ་སྒྲ་བཞིན་མིན། ། །
མཚན་ཉིད་གསུམ་གྱི་ངོ་བོ་ཉིད་མེད་པར། །
དགོངས་ཕྱིར་སྒྲ་བཞིན་མི་རུང་སྐུར་འདེབས་འགྱུར། །
དེ་ལྟར་མ་སྐྱེས་སོགས་ཕྱིར་མ་སྐྱེས་སོགས། །
སྐྱེ་མེད་ཆོས་བཟོད་རང་གཞན་སོགས་བརྒྱད་ཀྱིས། །



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཞེས་དགོངས་འགྲེལ་ནས་བཤད་པའི་འཁོར་ལོ་དང་བོ་དྲང་དོན་
ཡིན་ཏེ། དེ་ལྟར་དུ་ས་བཅུ་བ་དང་དགོངས་འགྲེལ་གྱི་ལུང་གིས་གྲུབ་པར་
མ་ཟད། ཕྱི་རོལ་ཀྱི་དོན་མེད་པར་སྒྲུབ་པའི་རིགས་པས་ཀྱང་འགྲུབ་ཅིང་།
མདོ་དེའི་དགོངས་གཞི་ནི། ཕྱི་རོལ་ཀྱི་དོན་སྣང་བ་ཡོད་པ་ལ་དགོངས་
ཤིང་། དེ་ལྟར་གསུངས་པའི་དགོས་པ་ནི། མདོ་དེའི་གདུལ་བྱའི་གཙོ་བོ་
དེ་དག་རེ་ཞིག་ཆོས་ཀྱི་བདག་མེད་སྟོན་པའི་སྣོད་དུ་མི་རུང་ཡང་གང་ཟག་
གི་བདག་མེད་རྟོགས་པ་ལ་གཞུག་པའི་ཆེད་དུ་ཡིན་པ་དང་། དགོངས་
འགྲེལ་ལས་འཁོར་ལོ་བར་བ་རུ་བཤད་པའི་ཐེག་ཆེན་གྱི་ཟབ་ལམ་རྒྱས་
པར་སྟོན་པའི་ཤེར་ཕྱིན་གྱི་མདོ་ནི་སྒྲ་ཇི་བཞིན་པར་བཟུང་ན་སྐུར་འདེབས་
སུ་འགྱུར་བས། དགོངས་གཞི་ནི། ཀུན་བཏགས་མཚན་ཉིད་ངོ་བོ་ཉིད་
མེད་པ་དང་། གཞན་དབང་སྐྱེ་བ་ངོ་བོ་ཉིད་མེད་པ་དང་། ཡོངས་གྲུབ་དོན་
དམ་པ་ངོ་བོ་ཉིད་མེད་པ་ལ་དགོངས་ཤིང་། ཀུན་བཏགས་མཚན་ཉིད་ངོ་
བོ་ཉིད་དུ་མ་སྐྱེས་ཤིང་། མ་སྐྱེས་ན་འགག་རྒྱུ་མེད་པས་མ་འགག་པ། དེ་
ལྟར་དུ་གཟོད་མ་ནས་ཞི་བ་དང་། རང་བཞིན་གྱིས་ཡོངས་སུ་མྱ་ངན་ལས་
འདས་པ་བཅས་ཡིན་ལ། མདོ་ལས། སྐྱེ་བ་མེད་པའི་ཆོས་ལ་བཟོད་པ་
ཐོབ་ཅེས་པའི་སྐྱེ་མེད་བརྒྱད་གསུངས་པའི་དགོངས་གཞི་ནི། འཁོར་བ་ལ་
ཐོག་མའི་སྐྱེ་བ་མེད་པ། སྐྱེས་ཟིན་སླར་ཡང་དེ་ཉིད་དུ་སྐྱེ་བ་མེད་པ། ཆོས་
སྔོན་མེད་པ་གཞན་སྐྱེ་བ་མེད་པ། ཀུན་བཏགས་ལ་རང་མཚན་གྱིས་སྐྱེ་
བ་མེད་པ། གཞན་དབང་ལ་རང་དབང་བའི་སྐྱེ་བ་མེད་པ། ཡོངས་གྲུབ་ལ་
100



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
གཞན་འགྱུར་གྱི་སྐྱེ་བ་མེད་པ། ཟད་ཤེས་ཐོབ་པ་ལ་ཀུན་ཉོན་སྐྱེ་བ་མེད་པ།
ཆོས་སྐུ་ལ་ཁྱད་པར་དུ་འགྲོ་བའི་སྐྱེ་བ་མེད་པ་ཡིན་ཞེས་པའོ། །
གཟུང་འཛིན་རང་མཚན་རྒྱུ་འབྲས་མཚན་མཚོན་སོགས། །
བྱ་བྱེད་ལ་དགོངས་དེར་བཤད་ཆོས་གྲགས་ཀྱང་། ། །
ཞེས་ཤེར་མདོའི་དགོངས་པ་སློབ་དཔོན་ཆོས་གྲགས་ཀྱིས་འགྲེལ་
ཚུལ་ནི། གཟུང་འཛིན་རྫས་ཐ་དད་དུ་སྣང་བ་ལྟར་མེད་པ་ལ་དགོངས་པར་
སེམས་ཙམ་ཐུན་མོང་མ་ཡིན་པའི་འགྲེལ་ཚུལ་དང་། རྒྱུ་སྐྱེད་བྱེད་ཡིན་
པའི་ཆ་དང་། འབྲས་བུ་བསྐྱེད་བྱ་ཡིན་པའི་ཆ་དང་། དོན་བྱེད་ནུས་པ་མཚན་
ཉིད་ཡིན་པའི་ཆ་དང་། དངོས་པོ་མཚོན་བྱ་ཡིན་པའི་ཆ་སོགས་བདེན་པར་
མེད་པ་ལ་དགོངས་པར་བཤད་པ་མདོ་སེམས་ཐུན་མོང་གིས་ཤེར་མདོའི་
དགོངས་པ་འགྲེལ་ཚུལ་དུ་ཆོས་གྲགས་ཀྱིས་ཀྱང་བཤད་ཅེས་པའོ། །
སྔ་མས་ཁམས་ནི་ནུས་ངེས་བདེན་གྲུབ་ཕྱིར། །
ཐེག་གསུམ་རིགས་ངེས་རིགས་ཆད་ཐོས་སོགས་ཀྱིས། །
ཞུགས་ཀྱང་སྐྱོ་སོགས་ངེས་འབྱུང་གཏན་མི་སྐྱེ། །
ཞེས་སྔ་མ་ལུང་གི་རྗེས་འབྲང་གི་སེམས་ཙམ་པས་ཁམས་སམ་
རིགས་ནི་ནུས་པ་སོ་སོར་ངེས་ཤིང་བདེན་པར་གྲུབ་པའི་ཕྱིར་ཐེག་པ་
གསུམ་གྱི་རིགས་སོ་སོར་ངེས་པ་དང་། རིགས་ཆད་པའི་གང་ཟག་གསུང་
རབ་ལ་ཐོས་སོགས་ཀྱིས་ཞུགས་ཀྱང་སྐྱོ་ཤས་སོགས་ངེས་འབྱུང་གི་
བསམ་པ་གཏན་ནས་མི་སྐྱེ་བར་འདོད་ཅེས་པའོ། ། ་
བསs
101



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཕྱི་མས་མི་རྟག་ཐབས་ཡོད་དེ་ཤེས་ཡོད། །
སྟོན་དང་དོན་གཉེར་སྲིད་ཕྱིར་ཐེག་གཅིགའང་འགྲུབ། །
ཅེས་ལུགས་ཕྱི་མ་རིགས་པའི་རྗེས་འབྲང་གི་སེམས་ཙམ་པས་
སེམས་ཅན་སུའི་རྒྱུད་ཀྱི་དྲི་མ་ཡིན་ནའང་མི་རྟག་པ་ཡིན་པས་སེལ་རུང་
བ་དང་། དེ་སྤོང་བྱེད་ཀྱི་ཐབས་ནི་ཡོད། ཐབས་དེ་ཤེས་མཁན་དང་སྟོན་
མཁན་ཡང་ཡོད་ལ། དུས་སུ་བབ་ན་དོན་གཉེར་སྐྱེ་སྲིད་པས། དེས་དྲི་མ་
སྤོང་ནུས་པར་འགྲུབ་ལ། རིགས་པ་དེས་གཏན་དུ་རིགས་ཆད་པ་མེད་པར་
མ་ཟད་མཐར་ཐུག་ཐེག་པ་གཅིག་ཏུ་ཡང་འགྲུབ་པར་བཞེད་ཅེས་པའོ། །
གྲུབ་རྩ་མཆན་ཅན་ལས། ཕྱི་མས་མི་རྟག་ཐབས་ཡོད་དེ་ཤེས་སོགས། །
ཞེས་ཡོད་དོ། ། ། །
ཀུན་བཏགས་བདེན་གྲུབ་སྒྲོ་འདོགས་གཞན་གཉིས་པོ། །
བདེན་མེད་སྐུར་འདེབས་ལྡོག་པ་དབུ་མའི་ལམ། །
ཞེས་པ་སེམས་ཙམ་ལུགས་ལ་ཀུན་བཏགས་བདེན་གྲུབ་ཏུ་འཛིན་
པ་སྒྲོ་འདོགས་ཡིན་ལ། གཞན་དབང་ཡོངས་གྲུབ་གཉིས་པོ་བདེན་མེད་དུ་
འཛིན་པ་སྐུར་འདེབས་ཡིན་ཞིང་། དེ་ལས་ལྡོག་པ་སྟེ་ཀུན་བཏགས་བདེན་
མེད་དང་། གཞན་གཉིས་བདེན་གྲུབ་ཏུ་རྟོགས་པ་སྒྲོ་སྐུར་གྱི་མཐའ་རུ་མ་
ལྷུང་བའི་དབུ་མའི་ལམ་དུ་འདོད་ཅེས་པའོ། ། །
དངོས་ཀུན་བདེན་ན་བྱེད་པོའང་ཀུན་རྫོབ་ཏུ། །
ཡོད་ཅེས་བཤད་ཅི་བདེན་གཉིས་ཡོད་ཚུལ་གཉིས། ། ་
102



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
དང་བོ་དབུ་སེམས་ཡོད་མེད་རྩོད་ས་དང་། ། །
གཉིས་པ་ཀུན་ཉོན་སློང་རུང་ཐ་སྙད་གཞི། ། བ་
ཡིན་མིན་ཀུན་རྫོབ་དོན་དམ་ཡོད་གསུངས་ཙམ། །
རྫས་བཏགསའང་གཉིས་ཕྱིར་དངོས་པོ་རྫུན་གྲུབ་འཁྲུལ། །
ཞེས་དངོས་པོ་ཀུན་བདེན་པར་གྲུབ་པར་འདོད་ན། འདི་བའི་གཞུང་
མང་བོར་བྱེད་པ་བོ་གང་ཟག་ཀུན་རྫོབ་ཏུ་ཡོད་པར་བཤད་པ་ཅི་ཡིན་ཞེ་ན།
ཀུན་རྫོབ་དང་དོན་དམ་པ་སྟེ་བདེན་པ་གཉིས་ལ་འཇོག་ཚུལ་གཉིས་ཡོད་
པ་ལས། འཇོག་ཚུལ་དང་བོ་དབུ་མ་བས་མེད་པར་འདོད་ཅིང་སེམས་
ཙམ་པས་ཡོད་པར་འདོད་པ་སྟེ་དབུ་སེམས་ཡོད་མེད་རྩོད་སའི་དོན་དམ་
པ་དང་ཀུན་རྫོབ་ཡིན་ལ། འཇོག་ཚུལ་གཉིས་པ་ཀུན་ནས་ཉོན་མོངས་
པ་སློང་དུ་རུང་བའི་ཐ་སྙད་ཀྱི་གཞི་ཡིན་པ་ཀུན་རྫོབ་དང་དེ་མིན་པ་དོན་
དམ་དུ་ཡོད་པར་གསུངས་པ་ཡིན་པས་དངོས་པོ་ཀུན་བདེན་གྲུབ་ཡིན་པ་
དང་གང་ཟག་ཀུན་རྫོབ་ཏུ་བཤད་པ་མི་འགལ་ཞིང་། ཡང་། དངོས་པོ་དང་
དངོས་མེད་གཉིས་ལ་རིམ་བཞིན་རྫས་ཡོད་དང་བཏགས་ཡོད་དུ་བཤད་
པ་དང་། རང་ཉིད་ངེས་པ་རང་གི་ངོ་བོར་མ་གྱུར་པའི་ཆོས་གཞན་ཚད་
མས་ངེས་པ་ལ་ལྟོས་པ་རང་སྐྱ་འཛིན་མི་ཐུབ་པའི་བཏགས་ཡོད་དང་། དེ་
ལས་ལྡོག་པའི་དངོས་པོ་རྣམས་རང་སྐྱ་འཛིན་ཐུབ་པའི་རྫས་ཡོད་དུ་བཤད་
པ་ཡོད་པའི་ཕྱིར་ན། ཁ་ཅིག་གིས་དེ་འདྲའི་ཁྱད་པར་མ་ཕྱེ་བར་མཐའ་
གཅིག་ཏུ་དངོས་པོ་རྫུན་གྲུབ་ཏུ་བཤད་པ་འཁྲུལ་ཞེས་པའོ། ། །
103



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བཏགས་ཆ་ཀུན་བཏགས་ཡོངས་ཆད་རྣམ་གྲངས་གཉིས། །
མེད་དང་མ་སྐྱེས་ཀུན་རྫོབ་རིམ་བཞིན་འཇོག །
འཁྲུལ་གཞི་འཁྲུལ་བ་གཞན་དབང་དག་མ་དག །
རིམ་བཞིན་མི་རྟོག་ཡེ་ཤེས་ཉོན་མོངས་རྣམས། །
བདག་གཉིས་བཏགས་པས་སྟོང་བ་ཡོངས་གྲུབ་སྟེ། །
བདག་མེད་གཉིས་དང་རེ་རེའང་ཉི་ཤུ་སོགས། །
སྒྲས་བརྗོད་དོན་ཐོབ་སྒྲུབ་པ་དོན་དམ་གསུམ། །
ཞེས་སྒྲོ་བཏགས་པའི་ཆ་ཀུན་བཏགས་ཡིན་ལ། དེ་ལ་དབྱེ་ན་མཚན་
ཉིད་ཡོངས་སུ་ཆད་པའི་ཀུན་བཏགས་དང་། རྣམ་གྲངས་པའི་ཀུན་བཏགས་
གཉིས་ཡོད་པའི་དང་བོར། བདག་གཉིས་སོགས་མེད་པ་རྣམས་འཇོག་
ལ། གཉིས་པར། རྒྱུ་ལས་མ་སྐྱེས་པའི་ཀུན་རྫོབ་སྟེ་ཡོངས་གྲུབ་མ་ཡིན་
པའི་རྟག་པ་རྣམས་འཇོག་ཅིང་། འཁྲུལ་གཞི་འདུས་བྱས་སྤྱི་དང་འཁྲུལ་བ་
ཀུན་རྟོག་རྣམས་གཞན་དབང་དང་། དེ་ལ་དབྱེ་ན་དག་པའི་གཞན་དབང་
འཕགས་པའི་མཉམ་བཞག་ཡེ་ཤེས་དང་། མ་དག་པའི་གཞན་དབང་ཉོན་
མོངས་གཉིས་ཡོད་ལ། གང་ཟག་དང་ཆོས་ཀྱི་བདག་གཉིས་གང་རུང་
དུ་སྒྲོ་བཏགས་པ་ལྟར་དུ་གྲུབ་པས་སྟོང་བ་ཡོངས་གྲུབ་ཡིན་ཞིང་། དབྱེ་
ན་གང་ཟག་གི་བདག་མེད་དང་། ཆོས་ཀྱི་བདག་མེད་གཉིས་དང་། དེ་རེ་
རེ་ལའང་ཉི་ཤུ་ཡོད་ལ། དོན་དམ་ལ་སྒྲས་བརྗོད་ཀྱིས་དབྱེ་ན། དོན་དོན་
དམ་སྟོང་ཉིད་དང་། ཐོབ་པ་དོན་དམ་མྱང་འདས། སྒྲུབ་པ་དོན་དམ་ལམ་
104



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
བཅས་ཡོད་ཅེས་པའོ། །གྲུབ་མཐའ་ཆེན་མོར། བདག་འཛིན་གཉིས་ཀྱིས་
སྒྲོ་བཏགས་པ་ལྟར་དུ་གྲུབ་པས་སྟོང་བའི་དེ་བཞིན་ཉིད་དེ་ཡོངས་གྲུབ་ཀྱི་
མཚན་ཉིད། ཅེས་པ་གོ་ཐོབ་ལས། གཞན་དུ་ན་བློ་དེས་ཡོངས་གྲུབ་རྟོགས་
ན་བདག་མེད་གཉིས་ཀ་རྟོགས་པས་ཁྱབ་པར་ཐལ་ཚུལ་ཡོད་དོ། །
སྣོད་བཅུད་ཆགས་འཇིག་གནས་སོགས་ཆ་འདྲ་ཡང་། །
འདོད་པ་སོ་དྲུག་གནས་རིགས་བཅོ་བརྒྱད་གཟུགས། །
རི་དབྱིབས་སོགས་མིན་ངེས་པའི་ལས་འདག་སོགས། །
ཕུང་སོགས་དབྱེ་ཚུལ་དགེ་སོགས་མི་འདྲ་ཡང་། །
ཞེས་སྣོད་བཅུད་ཀྱི་འཇིག་རྟེན་གྱི་ཁམས་ཆགས་པ་དང་འཇིག་པ་
དང་གནས་པ་སོགས་མངོན་པ་འོག་མ་དང་ཆ་འདྲ་ཡང་། དམྱལ་ཁམས་
བཅུ་དྲུག་དང་ཡི་དྭགས། ལྷ་མིན། གླིང་བཞི་གླིང་ཕྲན་བརྒྱད། འདོད་ལྷ་
རིགས་དྲུག་བཅས་གནས་ཀྱི་སྒོ་ནས་འདོད་པ་སོ་དྲུག་དང་། གཟུགས་
ཁམས་གནས་རིགས་བཅུ་བདུན་དང་འོག་མིན་སྟུག་པོ་བཅས་གནས་
རིགས་བཅོ་བརྒྱད་དང་མངོན་པ་དང་དུས་འཁོར་སོགས་ཀྱི་རི་དབྱིབས་
སོགས་ཀྱང་འདྲ་བ་མིན་ལ། ངེས་པའི་ལས་རྣམས་ཀྱང་བཤགས་བསྡམས་
ཀྱིས་འདག་པ་སོགས་མངོན་པ་འོག་མ་དང་མི་འདྲ་བ་མང་ཞེས་པའོ། །
ཤེས་བྱར་བདེན་གཉིས་ངོ་བོ་གཅིག་ལྡོག་དབྱེ། །
ཀུན་ཉོན་སྐྱེ་རུང་དམིགས་པ་ཀུན་རྫོབ་བདེན། ། །
རྣམ་གྲངས་ཐ་སྙད་བདེན་སོགས་དབྱེ་ན་གསུམ། །
105



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རྣམ་དག་ལམ་དམིགས་མཐར་ཐུག་དོན་དམ་བདེན། ། །
རྣམ་གྲངས་ཆོས་ཉིད་དེ་ཉིད་སོགས་དབྱེ་ཟིན། །
ཅེས་ཤེས་བྱ་ལ་དབྱེ་ན་བདེན་པ་གཉིས་ཡོད་ལ། དེ་གཉིས་ངོ་བོ་
གཅིག་ལ་ལྡོག་པ་ཐ་དད་ཀྱིས་དབྱེའོ། །ཀུན་ནས་ཉོན་མོངས་སྐྱེ་རུང་གི་
དམིགས་པའི་ཆ་ནས་བཞག་པའི་ཐ་སྙད་པའི་ཆོས་དེ་ཀུན་རྫོབ་བདེན་
པའི་ངོ་བོ་ཡིན་ལ། མིང་གི་རྣམ་གྲངས་ལ། ཐ་སྙད་བདེན་པ་དང་། གཞིའི་
ཆོས་སོགས་སོ། །སྒྲས་བརྗོད་ཀྱིས་དབྱེ་ན། ཀུན་བཏགས་ནི་བཏགས་
པའི་ཀུན་རྫོབ་དང་། གཞན་དབང་ཤེས་པའི་ཀུན་རྫོབ། ཡོངས་གྲུབ་བརྗོད་
པའི་ཀུན་རྫོབ་གསུམ་ཡོད་ལ། རྣམ་དག་ལམ་གྱི་དམིགས་པ་མཐར་ཐུག་
དེ། དོན་དམ་བདེན་པའི་ངོ་བོ་ཡིན་ལ། མིང་གི་རྣམ་གྲངས་ལ། ཆོས་ཉིད།
དེ་ཁོ་ན་ཉིད། ཡང་དག་མཐའ་སོགས་དང་། དབྱེ་ན་བདག་མེད་གཉིས་
སོགས་གོང་དུ་བཤད་ཟིན་ཅེས་པའོ། །ཀུན་རྫོབ་བདེན་པའི་མཚན་ཉིད་
ཟུར་གྱི་ཆ་བཞག་གིས་འཕགས་པའི་མཉམ་བཞག་ཡེ་ཤེས་ཀུན་ཉོན་
སྐྱེ་རུང་གི་དམིགས་པ་ཡིན་པ་བཅད་ནས་ཀུན་རྫོབ་བདེན་པ་ཡིན་པར་
སྡུད་ཅིང་། ལམ་ལ་དམིགས་པའི་ཉོན་མོངས་མེད་མོད། འགོག་ལམ་ལ་
དམིགས་པའི་ཉོན་མོངས་བཤད་པ་དེའི་མིང་ལ་དམིགས་པའི་དོན་ཡིན་
པ་ཀུན་བཏུས་དང་དེའི་རེད་ཊཱིཀ་མཆིམས་མཛོད་བཅས་གུང་བསྒྲིགས་
ན་གསལ་ཞིང་། བསྡུ་བར། མཉམ་བཞག་ཡེ་ཤེས་དོན་དམ་དུ་ཡོད་པར་
གསུངས་པའི་དགོངས་གཞི་དྲང་ངེས་ལེགས་བཤད་སྙིང་བོར་གསུང་
ར
106



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
སྐབས་སུ་ཡང་མཉམ་བཞག་ཡེ་ཤེས་ཀུན་ཉོན་གྱི་དམིགས་པ་མ་ཡིན་
པར་བཤད་དོ། ། ་་ ་ : :་
མངོན་ལྐོག་དབང་གིས་ཚད་མར་མངོན་རྗེས་གཉིས། ། །
མངོན་སུམ་བཞི་དང་དབང་མངོན་འོག་མ་འཁྲུལ། །
ཞེས་ཚད་མ་ལ་མངོན་གྱུར་སྣང་ཡུལ་དུ་བྱེད་པའི་མངོན་སུམ་ཚད་
མ་དང་། ལྐོག་གྱུར་སྣང་ཡུལ་དུ་བྱེད་པའི་རྗེས་དཔག་གཉིས་ཡོད་ལ།
རིགས་པའི་རྗེས་འབྲང་གི་ལུགས་ལ་མངོན་སུམ་ལ། དབང་མངོན། ཡིད་
མངོན། རྣལ་འབྱོར་མངོན་སུམ། རང་རིག་མངོན་སུམ་བཞི་ཡོད་ཅིང་།
ལུང་གི་རྗེས་འབྲང་གི་ལུགས་ལ། དབང་མངོན། ཡིད་མངོན། འཇིག་རྟེན་
གྱི་མངོན་སུམ། དག་པའི་མངོན་སུམ་བཅས་བཞི་ཡོད་ལ། འོག་མ་སེམས་
ཅན་གྱི་དབང་ཤེས་ལ་གཟུང་འཛིན་རྫས་གཞན་དུ་སྣང་ཕྱིར་འཁྲུལ་ཤེས་
ཀྱིས་ཁྱབ་ཅེས་པའོ། །
སྔ་རོལ་དེ་བློ་མེད་ཕྱིར་དེའི་བདག་འགལ། ། །
དེ་མིང་མང་ཕྱིར་དོན་གཅིག་བདག་མང་འགལ། །
མིང་དོན་གཅིག་འཇུག་མ་ངེས་བདག་འདྲེས་འགལ། །
ཚོལ་བཞིས་བཙལ་བཞིན་མེད་ཕྱིར་དེར་དེ་མེད། ། །
ལྷན་ཅིག་དམིགས་པ་ངེས་ཕྱིར་དེ་གཞན་མིན། །
ཞེས་བྱིས་པ་སྐྱེས་མ་ཐག་པ་དེ་ལ་བཀྲ་ཤིས་ཞེས་མིང་མ་བཏགས་
པའི་སྔ་རོལ་ཏུ་ཕ་མ་སོགས་ཀྱི་རྒྱུད་ལ་བྱིས་པ་དེར་བཀྲ་ཤིས་སོ་སྙམ་
107



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
དུ་བློ་ངམ་ངམ་ཤུགས་ཀྱིས་མི་སྐྱེ་བའི་ཕྱིར་ན་བྱིས་པ་དེ་བཀྲ་ཤིས་ཞེས་
པའི་ཐ་སྙད་ཀྱི་གཞིར་གནས་ལུགས་ཀྱིས་གྲུབ་མེད་པ་མཚོན་པས། བྱིས་
པ་དེ་སྐྱེས་ཙམ་ནས་བཀྲ་ཤིས་ཞེས་པའི་ཐ་སྙད་ལ་མ་ལྟོས་པར་གྲུབ་པའི་
བདག་ཉིད་དུ་འགལ་བ་སྟེ་ཐ་སྙད་དེར་མ་ལྟོས་པར་གྲུབ་པ་མ་ཡིན་པ་དང་།
ཡང་། མི་གཅིག་ལ་ཉི་མ་ཞེས་བྱ་བའི་མིང་དང་། ཟླ་བ་ཞེས་བྱ་བའི་མིང་
སོགས་མང་བོ་ཡོད་ན། དོན་མི་གཅིག་པོ་དེ་ཉིད་ཉི་མ་དང་ཟླ་བ་གཉིས་
ཀའི་བདག་ཉིད་ཡིན་དགོས་པ་སོགས་དོན་གཅིག་ནང་ཕན་ཚུན་འགལ་
བའི་བདག་ཉིད་མང་བོའི་ཡིན་པ་ཡིན་དགོས་པའི་སྐྱོན་དང་། ཡང་། དཔེར་
ན། གཉིས་སྐྱེས་ཞེས་པའི་མིང་ནི་དོན་བྲམ་ཟེ་གཅིག་པུ་ལ་འཇུག་པར་
མ་ངེས་པར་བྱ་དང་སོ་དགེ་སློང་སོགས་ལའང་ཐུན་མོང་དུ་འཇུག་པས།
བྲམ་ཟེ་དང་དགེ་སློང་སོགས་གཉིས་སྐྱེས་ཞེས་པའི་ཐ་སྙད་ཀྱི་གཞིར་
གནས་ལུགས་ཀྱིས་གྲུབ་ན། བྲམ་ཟེ་དང་བྱ་དང་སོ་སོགས་འགལ་བ་དེ་
དག་གི་བདག་ཉིད་ནང་ཕན་ཚུན་འདྲེས་པ་སྟེ་ཡིན་ཁྱབ་མཉམ་དུ་འགྱུར་
བ་དང་། མིང་འཚོལ་བ། དོན་འཚོལ་བ། ངོ་བོ་ཉིད་དུ་འདོགས་པ་འཚོལ་
བ། ཁྱད་པར་དུ་འདོགས་པ་འཚོལ་བ་བཞིས་མིང་གི་འཇུག་གཞིར་དོན་དེ་
གནས་ལུགས་ཀྱིས་གྲུབ་མིན་སོགས་བཙལ་ན་བཙལ་བ་བཞིན་དུ་རྙེད་པ་
མེད་པའི་ཕྱིར་ན་དེ་ལྟར་མ་གྲུབ་པ་དང་། སྔོན་པོ་དང་སྔོ་འཛིན་མིག་ཤེས་
གཉིས་ལྷན་ཅིག་དམིགས་ངེས་ཡིན་པའི་ཕྱིར་ན། དེ་གཉིས་རྫས་གཞན་
མིན་ཞེས་པའོ། །འདིར་མི་གཉིས་ཀྱིས་དུས་མཉམ་དུ་བལྟ་བྱ་གཅིག་ལ་
108



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
ལྟ་སྐབས་གཅིག་ལ་སྣང་བ་ཅིག་ཤོས་ལ་མི་སྣང་བར་གསུངས་མོད། ཕར་
ཕྱིན་སྐབས་ལྔ་བའི་མཐའ་དཔྱོད་དུ་དེ་རིགས་རྒྱན་གྱི་ལུགས་སུ་བཤད་
ནས། རང་ལུགས་ལ་སྡེ་བདུན་རྒྱན་ལྟར་གཅིག་ལ་སྣང་བ་ཅིག་ཤོས་ལ་
སྣང་སྟེ། དེ་གཉིས་རིགས་མཐུན་པའི་བག་ཆགས་སད་པའི་མིག་ཤེས་
ཅན་ཡིན་པའི་ཕྱིར་གསུངས་སོ། །
ཕྲ་རྡུལ་བསྐོར་ཚེ་ཤར་ངོས་ནུབ་ཕྱོགས་ལ། ། །
མི་བལྟ་ཆ་བཅས་བལྟས་ན་རགས་མི་འགྱུར། །
ཕྲ་རབ་ཡིན་ཡང་བྱེ་སྨྲའི་མིན་ཅི་འགལ། །
མང་བོས་བཀག་ཕྱིར་དབུ་སེམས་དེ་འདོད་འཁྲུལ། །
ཞེས་རྡུལ་ཕྲ་རབ་གཅིག་ལ་ཕྱོགས་བཞི་སྟེང་འོག་ཏུ་རྡུལ་ཕྲ་རབ་
དྲུག་གིས་བསྐོར་བའི་ཚེ། དབུས་རྡུལ་དེ་ཤར་ངོས་ལ་རེག་པའི་ཆ་དེ་ནུབ་
ངོས་ཀྱི་རྡུལ་ལ་མི་བལྟ་བའམ་མ་རེག་ན། དབུས་རྡུལ་དེ་ཆ་བཅས་སུ་
འགྱུར་ལ། བལྟས་པའམ་རེག་ན་ཤར་རྡུལ་དེས་ཀྱང་ནུབ་རྡུལ་ལ་རེག་
དགོས་པས། རྡུལ་ཕྲ་རབ་དེ་རྣམས་གོ་ས་གཅིག་ཏུ་འགྱུར་བས། གཟུགས་
རགས་པ་མི་རུང་བར་འགྱུར་རོ། །དེ་རྡུལ་ཕྲ་རབ་ཡིན་ཡང་བྱེ་སྨྲའི་འདོད་
པ་ལྟར་ཆ་མེད་མིན་པ་ཅི་ཞིག་འགལ་སྟེ་འགལ་བ་མེད་ལ། མཁས་པ་ཚད་
ལྡན་མང་བོས་གཅིག་དུ་བྲལ་སྐབས་ཆོས་རྣམས་ཆ་བཅས་སུ་བསྟན་ནས་
ཆ་མེད་བཀག་ཕྱིར་དབུ་སེམས་ཀྱིས་རྡུལ་ཕྲ་རབ་ཆ་མེད་འདོད་པར་
བཤད་པ་འཁྲུལ་ཞེས་པའོ། །
109



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
མཉམ་བཞག་ངོར་མེད་དངོས་གཅིག་ཡིད་མང་ཕྱིར། ། །
དེ་ཡིད་འོང་དང་མི་འོང་སྦྱོར་སྣང་སོགས། ། ། །
རྨི་སོགས་མཚུངས་ཕྱིར་དོན་མེད་སེམས་ཙམ་བདེན། །
དོན་རྟོག་ཞེན་གཞི་མེད་པས་རྟོག་མེད་ལ། །
དེར་སྣང་འཁྲུལ་བས་དེ་དང་རྫས་གཞན་ཁེགས། །
རྟེན་ཕྱིར་འདི་བསལ་ཀུན་རྟོག་བརྒྱ་སོགས་ལྡོག།
ཅེས་ཕྱི་དོན་ཡོད་ན་མཉམ་བཞག་ཡེ་ཤེས་ཀྱི་ངོར་ཡོད་དགོས་པ་
ལ་མེད་པའི་ཕྱིར་དང་། བརླན་གཤེར་ཕོར་གང་ལྟ་བུའི་དངོས་པོ་གཅིག་
ལ་ལྷ་མི་ཡི་དྭགས་ལྟ་བུའི་ཡིད་རྣམ་ཤེས་ཀྱིས་མཐོང་ཚུལ་མི་འདྲ་བ་མང་
བོ་ཡོད་པའི་ཕྱིར་དང་། གང་ཟག་གཅིག་གི་བྱད་གཟུགས་དེ་དགྲ་གཉེན་
གཉིས་ལ་ཡིད་དུ་འོང་མི་འོང་དུ་མར་སྣང་བ་དང་། སྦྱོར་བ་སྟེ་རྣལ་འབྱོར་
བ་ལ་ས་ཉིད་ཆུར་སྣང་བ་དང་གཟུང་འཛིན་གྱི་སྣང་ཚུལ་དག་རྨི་ལམ་ལ་
སོགས་པ་དང་མཚུངས་པའི་ཕྱིར་ན་ཕྱི་དོན་མེད་ཅིང་གཟུགས་སོགས་
སེམས་ཀྱི་བདག་ཉིད་ཙམ་དུ་བདེན་པར་ཡོད་ལ། དོན་གཟུགས་སོགས་
རྟོག་པའི་ཞེན་གཞིར་རང་མཚན་གྱིས་མེད་པས་རྟོག་མེད་དབང་ཤེས་ལ་
སྒྲ་རྟོག་གི་གཞིར་རང་མཚན་གྱིས་གྲུབ་པ་དེར་སྣང་བ་འཁྲུལ་བར་གྲུབ་
པས་ན་གཟུགས་སོགས་གཟུགས་འཛིན་དབང་ཤེས་དང་རྫས་གཞན་
ཡིན་པ་ཁེགས་ཤིང་། གཟུང་འཛིན་རྫས་ཐ་དད་དུ་སྣང་བ་འདི་ཉེས་པ་
མཐའ་དག་གི་རྟེན་ཡིན་པའི་ཕྱིར་ན། འདི་བསལ་ནས་མེད་པར་བྱས་ན་
110



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཀུན་རྟོག་སྟེ་གཟུང་འཛིན་གྱི་རྣམ་རྟོག་བརྒྱ་རྩ་བརྒྱད་དང་། ཀུན་རྨོངས་
ཉེར་གཉིས། གནས་ངན་ལེན་བཅུ་གཅིག བདག་འཛིན་བཅུ་དྲུག་བཅས་
ལྡོག་པར་འགྱུར་ཞེས་པའོ། །
འཇུག་པའི་ཤེས་པར་རགས་སྣང་རྩོད་པའི་གཞི། །
རྩོད་ཚུལ་བདེན་མི་བདེན་ནམ་ཡོད་མེད་དམ། །
རྨོངས་པས་མ་བསླད་བསླད་པས་བདེན་རྫུན་རྩོད། །
དབུ་སེམས་བདེན་རྫུན་ཡོད་དང་དངོས་སོགས་མིན། །
ཞེས་ཕྱི་རོལ་ལ་འཇུག་པའི་ཤེས་པ་དྲུག་ལ་རགས་པའམ་ཆ་བཅས་
སུ་སྣང་བ་རྣམ་བདེན་རྫུན་གཉིས་ཀྱི་རྩོད་པའི་གཞི་ཡིན་ལ། རྩོད་ཚུལ་
ནི། སྣང་བ་ལྟར་དུ་བདེན་མི་བདེན་དང་། སྣང་བ་ལྟར་དུ་ཡོད་མེད། སྣང་
བ་དེ་ལ་རྨོངས་པ་མ་རིག་པས་བསླད་མ་བསླད་ལ་མི་མཐུན་པས། རྣམ་
བདེན་རྫུན་གཉིས་རྩོད་པ་ཡིན་གྱི། དབུ་སེམས་གཉིས་ཀྱིས་རགས་སྣང་
དེ་བདེན་རྫུན་གང་ཡིན་རྩོད་པ་དང་། སྤྱིར་ཡོད་མེད་དང་། དངོས་པོ་ཡིན
མིན་སོགས་རྩོད་པ་མིན་ཏེ། དེ་དངོས་པོར་འདོད་པའི་ཕྱིར་ཞེས་པའོ། །།
རྣམ་བདེན་ལ་གསུམ་སྒོ་ང་ཕྱེད་ཚལ་དང་། ། །
གཟུང་འཛིན་གྲངས་མཉམ་སྣ་ཚོགས་གཉིས་མེད་རིམ། །
ཤེས་པའི་གཟུང་འཛིན་ཐ་དད་བྲམ་ཟེ་འདོད། །
གཟུང་བའི་གྲངས་སྙེད་རྣམ་འདོད་ཤཱཀྱ་བློ། །
སྣ་ཚོགས་ཤེས་རྣམ་གཅིག་འདོད་ཆོས་གྲགས་ཞབས། །
11 1



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཞེས་རྣམ་བདེན་པ་ལ། སྒོ་ང་ཕྱེད་ཚལ་བ། གཟུང་འཛིན་གྲངས་
མཉམ་པ། སྣ་ཚོགས་གཉིས་མེད་པ་སྟེ་གསུམ་ཡོད་ལ། རིམ་པ་བཞིན་དུ་
མཚན་གཞི་བཞག་ན། ཤེས་པའི་བདག་ཉིད་ཀྱི་གཟུང་འཛིན་གཉིས་གྲུབ་
དུས་ལ་ལྟོས་ཏེ་རྫས་ཐ་དད་དུ་འདོད་པ་བྲམ་ཟེ་བདེ་བྱེད་དགའ་བ་དང་།
གཟུང་བ་ཡུལ་གྱི་གྲངས་སྙེད་ཀྱི་རྣམ་ཤེས་ཅིག་ཅར་འབྱུང་བར་འདོད་པ་
ཤཱཀྱ་བློ་དང་། ཡུལ་ཁྲ་བོ་སྣ་ཚོགས་ལ་རྣམ་ཤེས་གཅིག་འབྱུང་བར་འདོད་
པ་སློབ་དཔོན་ཆོས་གྲགས་ཡིན་ཞེས་པའོ། །
རྣམ་རྫུན་ལ་གཉིས་རྒྱལ་ལ་གཉིས་སྣང་དྲི། །
ཡོད་དང་མེད་པས་དྲི་བཅས་དྲི་མེད་གྲགས། །
ཞེས་རྣམ་རྫུན་པ་ལ་གཉིས་ཏེ། རྒྱལ་བ་སངས་རྒྱས་ལ་གཉིས་སྣང་
ངམ་རྫུན་སྣང་གི་དྲི་མ་ཡོད་པར་འདོད་པ་དང་མེད་པར་འདོད་པས། དྲི་
བཅས་པ་དང་དྲི་མེད་པར་གུང་རུ་རྒྱན་བཟང་བ་སོགས་ལ་གྲགས་མོད།
རང་ལུགས་ལ་སེམས་ཀྱི་ངོ་བོ་དྲི་མས་བསླད་པ་དང་མ་བསླད་པར་འདོད་
ཅེས་པའོ། །
རྣམ་རྫུན་ཕྱི་དོན་ཡུལ་བྱས་ཚད་འབྲས་ལོ། །
མི་འཐད་ཕྱི་དོན་གྲུབ་ན་སེམས་ཙམ་ཅི། །
རྟོག་ངོར་ཟེར་ན་རྣམ་བདེན་ལ་མཚུངས་འཁྲུལ། །
ཆོས་ཀུན་སེམས་ཡིན་ཟེར་བའང་མི་འཐད་ཅིང་། །
སྐྱོན་ཡོན་འཁོར་འདས་གཅིག་འགྱུར་སྐྱོན་སོགས་མང་། །
112



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཞེས་ཁ་ཅིག་རྣམ་རྫུན་པའི་ལུགས་ལ་ཕྱི་དོན་ཡུལ་དུ་བྱས་པའི་ཚད་
འབྲས་ཡོད་དོ་ལོའམ་ཡོད་ཟེར་ཡང་། མི་འཐད་དེ། ཕྱི་དོན་གྲུབ་ན་སེམས་
ཙམ་ཞེས་པའི་ཙམ་སྒྲའི་གཅད་བྱ་མེད་པར་འགྱུར་ལ། ཕྱི་རོལ་དོན་འཛིན་
གྱི་རྟོག་པའི་ངོར་ཕྱི་དོན་ཡོད་པ་ལ་བྱེད་ན། རྣམ་བདེན་ལུགས་ལའང་དེ་
ཡོད་པར་ཐལ་ལ། ཆོས་ཀུན་སེམས་ཡིན་ཟེར་བ་རྩིང་བའམ་རགས་བཤད་
ཡིན་པས་མི་རུང་སྟེ། དེ་ལྟར་ན་རང་རང་འཛིན་པའི་སེམས་ཡིན་དགོས་
ལ། སྐྱོན་དེ་སྐྱོན་རྟོགས་པའི་སེམས་ཡིན་ཟེར་དགོས་པ་སོགས་སྐྱོན་ཡོན་
དང་འཁོར་འདས་གཅིག་ཏུ་འགྱུར་བའི་སྐྱོན་སོགས་མང་ཞེས་པའོ། །
སེམས་ཙམ་དོན་ཅི་རྨི་ལམ་མིར་སྣང་བ། །
ག སེམས་ཡིན་མི་སྨྲ་དེ་མིན་གཞན་མིན་བཞིན། །
སྣང་གྲགས་སེམས་མིན་སེམས་ལས་རྫས་གཞན་མིན། ། །
ཞེས་སེམས་ཙམ་ཞེས་པའི་དོན་ཅི་ཞེ་ན། རྨི་ལམ་ན་མིར་སྣང་བ་དེ་
སེམས་དེ་ཡིན་པར་མི་སྨྲ་ལ། སེམས་ལས་རྫས་གཞན་པ་ཡང་མ་ཡིན་པ་
བཞིན་དུ། གཟུགས་སྒྲ་སོགས་སྣང་གྲགས་ཀྱི་ཆོས་འདི་དག་སེམས་མིན་
ཞིང་སེམས་ལས་རྫས་གཞན་ཡང་མིན་ཞེས་པའོ། ། །
ཀུན་གཞི་མ་བསྒྲིབས་ལུང་མ་བསྟན་པའི་སེམས། །
ཕྲ་བ་ལྐོག་གྱུར་ས་བོན་ཐམས་ཅད་པ། ། །
ཉོན་ཡིད་དེར་དམིགས་ངར་སེམས་ཁྱད་པར་ཅན། །
རྣམ་ཤེས་ཚོགས་བརྒྱད་སྐུ་མཆེད་རྗེས་འབྲང་འདོད། །
113



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྤྲུལ་སྐུ། སྐྱེ་བ་སྤྲུལ་སྐུ། བྱང་ཆུབ་ཆེན་པོའི་སྤྲུལ་སྐུ་སྟེ་ལྔ་དང་། མེ་ལོང་ཡེ་
ཤེས་སོགས་ལྔ་དང་། མདོ་སྡེའི་རྒྱན་ལྟར་འཕྲིན་ལས་བཅུ་དང་། བསྡུས་
ན་མངོན་མཐོ་དང་ངེས་ལེགས་ལ་འགོད་པ་གཉིས་དང་མངོན་རྟོགས་
རྒྱན་ལྟར་འཕྲིན་ལས་ཉེར་བདུན་ཡོད་ལ། འདིར་མ་བཤད་པའི་གཞི་ལམ་
སོགས་ཆོས་ཉིད་རྣམ་འབྱེད་དང་དབུས་མཐའ་རྣམ་འབྱེད་དང་མདོ་སྡེའི་
རྒྱན་དང་དེ་དག་གི་དགོངས་འགྲེལ་སོགས་ལས་ཤེས་དགོས་ཞེས་པའོ། །
འདིའི་ལུགས་ལ་མཐོང་ལམ་ཆོས་བཟོད་བཞི་ཁམས་གསུམ་གྱི་བདེན་
བཞིའི་མཐོང་སྤང་ཉོན་མོངས་བཞིའི་དངོས་གཉེན་དང་ཆོས་ཤེས་བཞི་དེ་
ལས་དངོས་སུ་གྲོལ་པའི་རྣམ་གྲོལ་ལམ་དུ་འདོད་ལ། མེད་དགག་རྣམ་ཅན་
ཡིན་མོད། སྡུག་བསྔལ་རྗེས་བཟོད་ཀྱིས་སྡུག་བསྔལ་ཆོས་བཟོད་དང་།
ཆོས་ཤེས་གཉིས་ལ་དམིགས་ནས་འདི་ནི་འཕགས་པའི་ཆོས་རྣམས་ཀྱི་
རྒྱུའོ་ཞེས་འཛིན་ཅིང་དེའི་འཛིན་སྟངས་ལ་འདུས་བྱས་ཤིག་བཞག་པ་མདོ་
སྡེ་བའི་ཤན་གྱིས་ད་དུང་གཏད་སོ་ཞིག་མ་བྱུང་བའི་རྟགས་སུ་སྣང་ཞེས་
མཁས་པ་དག་གིས་གསུངས་སོ། །བློ་གསར་དག་དཔྱོད་པ་འཇུག་པའི་
ཡན་ལག་ཏུ་ཞར་བྱུང་ཅུང་ཙམ་དགོད་ན། གོ་རམས་བསོད་ནམས་སེང་
གེའི་(སྤྱི་ལོ༡༤༢༩-༡༤༨༩)ཐེག་མཆོག་གནད་ཀྱི་ཟླ་ཟེར་ལས། གཞན་
དབང་དང་བདེན་མེད་ཀྱི་གཞི་མཐུན་ཁས་བླངས་པ་ཙམ་གྱིས་སེམས་
ཙམ་པ་མིན་པར་མི་འགྱུར་ཏེ། རྣམ་བདེན་རྫུན་རྩོད་པའི་གཞིར་གྱུར་པའི་
རྣམ་པ་དེ། གཞན་དབང་ལས་མ་འདས་པས། སེམས་ཙམ་རྣམ་རྫུན་པ་
116



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཡང་སེམས་ཙམ་པ་མིན་པར་འགྱུར་བའི་སྐྱོན་ཡོད་པའི་ཕྱིར་རོ། །གལ་
ཏེ་དེ་ཡང་ཀུན་བཏགས་ཡིན་ནོ་སྙམ་ན། འོ་ན་དེ་སེམས་ཙམ་རྣམ་བདེན་
པས་བདེན་པར་ཁས་བླངས་པ་མི་འཐད་པར་འགྱུར་ཏེ། ཀུན་བཏགས་
ཡིན་པའི་ཕྱིར། འོ་ན་ཇི་ལྟར་སྙམ་ན། རྗེ་བཙུན་ཤེས་བྱ་ཀུན་རིག་གི་ཞལ་
ནས་ལུགས་འདི་སེམས་ཙམ་པའི་ལྟ་བ་དྲག་ཤོས། དབུ་མར་ཅུང་ཟད་མ་
སླེབས་པ་ཞིག་ཡིན་གསུངས་པ་དེ་ཉིད་དོན་ལ་གནས་ཏེ། གཞན་དབང་
བདེན་མེད་དུ་གཏན་ལ་ཕབ་ཟིན་ནས་ཡོངས་གྲུབ་ལ་བདེན་འཛིན་གྱི་ལྷག་
མ་ལུས་པའི་ཕྱིར། ཞེས་ཇོ་ནང་བའི་འདོད་པ་སེམས་ཙམ་པའི་འདོད་པར་
སྒྲུབ་སྐབས་སུ་བཤད་ལ། འཇམ་དབྱངས་དགའ་བློས་དེ་དགག་སྐབས།
ཇོ་ནང་བས་གཞན་དབང་ཐམས་ཅད་བདེན་མེད་དུ་ཁས་ལེན་པར་བཤད་
པ་དང་། ཤེས་པ་དང་བདེན་གྲུབ་ཀྱི་གཞི་མཐུན་ཡོད་པར་ཁས་ལེན་པར་
བཤད་པ་ནང་འགལ་བ་དང་། དོལ་བོ་བ་སེམས་ཙམ་པ་དྲག་ཤོས་ཡིན་
ན། གཞན་དབང་བདེན་གྲུབ་ཏུ་ཁས་ལེན་དགོས་མོད། དེས་དེ་བདེན་
མེད་དུ་ཁས་ལེན་པར་ཁྱོད་ཀྱིས་བཤད་པའི་ཕྱིར་ཞེས་བཤད་ཅིང་། ཇོ་
ནང་ལུགས་ལ་ཤེས་པ་ལ་འདུས་མ་བྱས་ཡོད་པ་ནི། རི་ཆོས་ངེས་དོན་རྒྱ་
མཚོ་ཛམ་ཐང་པར་མའི་༡༦༨ལས། དེ་བཞིན་དུ། ཚད་མ་རྟག་པ་ཉིད་ཡོད་
མེད། །ཅེས་པ་ལ་སོགས་པ་ཡང་ཀུན་རྫོབ་ཀྱི་ཚད་མ་ལ་དགོངས་པ་ཡིན་
ཞིང་། ཞེས་དང་། དེའི་ཤོག་གྲངས་༢༠༧ལས། འགོག་པའི་བདེན་པར་
གཏོགས་པའི་ཤེས་རབ་དང་ཡེ་ཤེས་འདུས་མ་བྱས་ཡིན་ལ། དེ་དང་ཆོས་
117



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
ཉིད་ལ་སོགས་པ་རྣམ་གྲངས་ཡིན་ཞེས་བཤད་པས་གོང་གི་དེ་རིགས་
པས་འཕུལ་བ་ཡིན་པར་སྣང་། འཁོར་ལོ་དང་བོའི་དོན་བཞིན་ཞེས་སོགས་
ཀྱི་རང་འགྲེལ་དུ། བྱེ་མདོ་གཞན་གྱིས་འདོད་པའི་ཕུང་ཁམས་སོགས་
བཞི་དང་ཞེས་པར། གཞི་དང་ཟེར་དགོས། རྒྱལ་བས་ལུང་བསྟན་ཞེས་
སོགས་ཀྱི་རང་འགྲེལ་དང་། དབུ་མའི་སྐབས་སུ། བྱུང་རིམ་ཐུབ་རྗེས་
ཞེས་སོགས་ཀྱི་རང་འགྲེལ་དུ། ལོ་བཞི་བརྒྱ་ལོན་པ་ན་ལྷོ་ཕྱོགས་ཀྱི་རྒྱུད་
དུ་ཞེས་བྱང་བཟང་གི་ལུང་དྲངས་པར། སྡེ་བསྟན་ཚ་བའི་༢༩བ༡ལས། ལོ་
བརྒྱད་ཅུ་ལོན་པ་ན་ཞེས་འབྱུང་བས་དེ་ལྟར་བྱའོ། །རྗེའི་ཀུན་གཞིའི་དཀའ་
འགྲེལ་དུ་རྒྱ་ནག་འགྲེལ་ཆེན་དྲངས་པ་ལས། སངས་རྒྱས་མྱ་ངན་ལས་
འདས་ནས་ལོ་ཉིས་བརྒྱ་ལོན་པའི་འོག་ཏུ་བྱང་ཆུབ་སེམས་དཔའ་ཀླུ་སྒྲུབ་
ཀྱིས་མདོ་སྡེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་ཞེས་པའི་དོན་
ལ། ཕྱེད་ལོའི་དབང་དུ་བྱས་པ་དང་། ཐེག་ཆེན་གྱི་བསྟན་པ་ནུབ་ནས་ལོ་
ཉིས་བརྒྱ་ན་འཁྲུངས་པར་བཤད་ཚུལ་གཉིས་སྣང་། སྤྲིན་ཆེན་ལས་དེ་
བཞིན་གཤེགས་པ་དང་མིང་མཐུན་པའི་དགེ་སློང་ཞེས་དང་། རྔ་བོ་ཆེར།
ངའི་མིང་འཆང་བའི་དགེ་སློང་ཞེས་པར། བཤད་ཚུལ་གསུམ་སྟེ། སངས་
རྒྱས་གཉིས་པར་གྲགས་པས་དང་། སློབ་དཔོན་རབ་ཏུ་བྱུང་བའི་མཚན་
ཤཱཀྱ་བཤེས་གཉེན་ཞེས་གསལ་སྒྲོན་དུ་འབྱུང་བས་དང་། སངས་རྒྱས་
ཀླུ་རིགས་སྒྲོན་མེ་དང་བདག་ཅག་གི་སྟོན་པ་གཉིས་ཐུགས་རྒྱུད་གཅིག་
པས་དེ་ལ་དགོངས་པ་བཅས་སོ། །ཡང་། མདོ་སྡེ་དང་། ཏིང་འཛིན་རྒྱལ་
118



སྐབས་བཅུ་བ་སེམས་ཙམ་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
བོ་སོགས་ཞེས་པར། མདོ་འདི་དང་ཟེར་དགོས། སྐྱེ་མེད་ཆོས་བཟོད་
ཅེས་སོགས་ཀྱི་རང་འགྲེལ་དུ། ཉན་ཐོས་རིགས་མ་ངེས་པ་ཁ་ཅིག་དྲངས་
པའི་ཞེས་པར། ཁ་དྲངས་པ་དང་ཟེར་དགོས། རང་མཚན་རྒྱུ་འབྲས་ཞེས་
སོགས་ཀྱི་རང་འགྲེལ་དུ། ཞེས་དངོས་པོས་ཐམས་ཅད་ཅེས་སོགས་ཀྱི་
ཞེས་པར། ཞེས་དངོས་རྣམས་ཐ་དད་ཅེས་སོགས་ཀྱི་ཞེས་ཟེར་དགོས།
སྣོད་བཅུད་ཆགས་འཇིག་ཅེས་སོགས་ཀྱི་རང་འགྲེལ་དུ། མཛོད་ལུང་
དྲངས་སྐབས། མཇུག་ཏུ་རླུང་གིས་འཇིག་པ་ཡིན། །ཞེས་པའི་གོང་དུ། མེ་
ཡིས་བདུན་ནོ་དེ་ནས་ནི། །ཞེས་པ་ཆད། འདོད་པ་སོ་དྲུག་ཅེས་སོགས་ཀྱི་
རང་འགྲེལ་དུ། གནས་གཙང་ལྔའི་འོག་མིན་དུ་ལོངས་སྐུ་ཡོད་པར་འདོད་
པ་མི་འདོད་དེ། ཞེས་པར། མི་འཐད་དེ། ཟེར་དགོས། འདུས་མ་བྱས་ཀྱི་
དངོས་པོ་བརྒྱ་དང་གྱ་བདུན་བཤད་ལ། ཞེས་པར། བརྒྱ་དང་ཞེས་པ་མི་
དགོས། ཤེས་བྱར་བདེན་གཉིས་ཞེས་སོགས་ཀྱི་རང་འགྲེལ་དུ། ལོ་ཙཱ་བ་
སེང་ཅན་གྱིས་ཞེས་པར། སེང་རྒྱལ་གྱིས་ཞེས་ཟེར་དགོས་ལ། སྡེ་བསྟན་
ཁྲོད་ཀྱི་དེ་ཚུལ་ཁྲིམས་རྒྱལ་མཚན་གྱི་འགྱུར་ཡིན། ལྷན་ཅིག་དམིགས་པ་
ཞེས་སོགས་ཀྱི་རང་འགྲེལ་དུ། བྱང་ཆུབ་སེམས་འགྲེལ་རབ་ཞིའི་འགྱུར་
ལས། ཞེས་པའི་རབ་ཞི་ནི། རབ་ཞི་བཤེས་གཉེན་ཞེས་པ་དེའོ། །ཕྲ་རྡུལ་
སྐོར་ཚེ་ཞེས་སོགས་ཀྱི་རང་འགྲེལ་དུ། དབུས་མཐའ་ལས། འབྱར་བ་དང་
ནི་བསྐོར་བའམ། །ཞེས་པའི་དབུས་མཐའ་ཞེས་པ་ཡིག་ནོར་ཏེ། དབུ་མ་
རྒྱན་ལས། ཟེར་དགོས། རྣམ་བདེན་ལ་གསུམ་ཞེས་སོགས་ཀྱི་རང་འགྲེལ་
119



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
དུ། ལྷན་སྐྱེས་རྡོ་རྗེའི་གནས་པ་བསྡུས་པ་དྲངས་སྐབས། གློ་བུར་ལྟ་བུར་
ཐུབ་པས་གསུངས། །ཞེས་པར། སྡེ་བསྟན་ཝི་བའི་༩༤ན༦ལས། བསེ་རུ་
ལྟ་བུར་ཐུབ་པས་གསུངས། །ཞེས་འབྱུང་བས། པར་ཁ་ཅིག་ཏུ། བེ་བུར་
ཞེས་འབྱུང་བ་མ་དག་པ་ཡིན་ནོ། །བྱེ་མདོ་གཉིས་ཀྱིས་ཕྱི་དོན་བཞེད་ལ།
སེམས་ཙམ་པས་མི་བཞེད་སྟབས་དེའི་ཆ་ནས་ཐལ་འགྱུར་བས་གཞལ་
ན་བྱེ་མདོའི་ལྟ་བ་མཐོའམ་ཞེ་ན། དོན་སྨྲ་དང་སེམས་ཙམ་གཉིས་ཕྱི་དོན་
ཡོད་མེད་རྩོད་པའི་ཞེ་ཕུག་ནི། བུམ་པ་ལྟ་བུ་སེམས་ཀྱི་བག་ཆགས་སྨིན་
པ་སོགས་གང་ལ་ཡང་མ་ལྟོས་པར་རྡུལ་ཕྲ་རབ་བསགས་པའི་སྟེང་ནས་
རྟོག་པའི་ཞེན་གཞིར་ཚུགས་ཐུབ་ཏུ་ཚུར་ལིང་ངེར་གྲུབ་རྒྱུ་ཡོད་པ་ཞིག་
ལ་བསམས་པ་ཡིན་ཞིང་། དེ་འདྲ་ཐལ་འགྱུར་བའི་ལུགས་ལའང་མེད་
གཤིས་སེམས་ཙམ་པའི་ལྟ་བ་མཐོ་བ་ཡིན་ནོ། ། །
ཀ ཀa=
sA
120



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་
འཕྲོས་དོན་དང་བཅས་པ་བཤད་པ།
མཐའ་བྲལ་དབུས་སྨྲ་ངོ་བོ་ཉིད་མེད་པས། །
དབུ་མ་བ་དང་ངོ་བོ་ཉིད་མེད་པ། །
ཞེས་རྟག་མཐའ་བདེན་གྲུབ་དང་ཆད་མཐའ་གཏན་མེད་གཉིས་དང་
བྲལ་བའི་དབུས་ཁས་ལེན་པ་དང་བདེན་གྲུབ་ཀྱི་ངོ་བོ་ཉིད་མེད་པར་སྨྲ་
བས་རིམ་པ་བཞིན་དབུ་མ་བ་དང་ངོ་བོ་ཉིད་མེད་པ་བ་ཟེར་ཞེས་པའོ། །
དབྱེ་བ་ཐལ་རང་གཉིས་དང་གཞན་མིང་ཙམ། །
ཐ་སྙད་དུ་ཡང་ཡོད་མིན་མེད་མིན་དང་། །
བདེན་དངོས་རྟག་མཐའ་བཀག་ནས་རྟེན་འབྱུང་ཆོས། །
དབུ་མར་འདོད་མཚུངས་གཉིས་ཀ་དབུ་མ་བ། །
ཕྲ་མོའི་མཐའ་ཀུན་བྲལ་ཏེ་ཐལ་འགྱུར་ལུགས། །
ཞེས་དབུ་མ་བའམ་ངོ་བོ་ཉིད་མེད་པར་སྨྲ་བ་དེ་ལ་དབྱེ་ན་རང་རྒྱུད་
པ་དང་ཐལ་འགྱུར་བ་གཉིས་ཡོད་ལ། དེ་ལས་གཞན་པའི་དབུ་མ་བར་
གྲགས་པ་དག་མིང་ཙམ་ལས་དབུ་མ་བའི་དོན་མི་ཚང་ཞིང་། ཆོས་རྣམས་
ཐ་སྙད་དུ་ཡང་ཡོད་པ་མ་ཡིན་པའི་མེད་མཐའ་དང་། བདེན་གྲུབ་ཀྱི་དངོས་
121



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
པོར་ཡོད་པའི་རྟག་མཐའ་བཀག་ནས་དབུ་མར་གནས་པས་ཐལ་རང་
གཉིས་ཀ་དབུ་མ་བ་ཡིན་ཡང་། རང་ངོས་ནས་གྲུབ་པའི་རྟག་མཐའ་ཕྲ་མོ་
དང་། ཕྱི་རོལ་དོན་དུ་མ་གྲུབ་པའི་ཆད་མཐའ་ཕྲ་མོ་གཉིས་ཀ་དང་བྲལ་བ་
ཐལ་འགྱུར་བའི་ལུགས་ཡིན་ཞེས་པའོ། ། །
བྱུང་རིམ་ཐུབ་རྗེས་བཞི་བརྒྱའི་དུས་ན་ཀླུས། །
ཐེག་ཆེན་སྤྱན་དྲངས་དབུ་མར་བཀྲལ་སྲོལ་ཕྱེ། །
དགུ་བརྒྱར་སེམས་ཙམ་སྲོལ་ཕྱེ་ཐོགས་མེད་ཀྱིས། །
ཞེས་ཤེར་མདོའི་དགོངས་པ་འགྲེལ་མཁན་བྱུང་བའི་རིམ་པ་ནི། ཐུབ་
དབང་འདས་རྗེས་སུ་ལོ་བཞི་བརྒྱ་སོང་བའི་དུས་སུ་དཔལ་མགོན་ཀླུ་སྒྲུབ་
ཀྱིས་ཀླུའི་ཡུལ་ནས་ཐེག་ཆེན་གྱི་མདོ་འབུམ་པ་སོགས་སྤྱན་དྲངས་ནས་
དགོངས་པ་དབུ་མར་བཀྲལ་ཏེ་ཤིང་རྟའི་སྲོལ་ཕྱེ་ཞིང་། ཐུབ་དབང་འདས་
རྗེས་ལོ་དགུ་བརྒྱའི་དུས་སུ་འཕགས་པ་ཐོགས་མེད་ཀྱིས་ཤེར་མདོའི་
དགོངས་པ་སེམས་ཙམ་དུ་བཀྲལ་ཏེ་དེའི་ཤིང་རྟའི་སྲོལ་ཕྱེ་ཞེས་པའོ། །
རྗེའི་ཀུན་གཞིའི་དཀའ་འགྲེལ་དུ་ཐུབ་དབང་འདས་ནས་ལོ་ཉིས་བརྒྱ་ན་ཀླུ་
སྒྲུབ་འཁྲུངས་པར་བཤད་པའང་ཡོད་པས་དཔྱད་པར་བྱའོ། །
རྩ་བ་སངས་རྒྱས་བསྐྱངས་ཀྱིས་ཐལ་འགྱུར་བཀྲལ། །
བྷ་བྱས་སྐྱོན་བཟུང་དབུ་མ་རང་རྒྱུད་ཕྱེ། ། །
ཟླ་བས་ལེགས་བཀག་ཐུན་མོང་མིན་པར་བསྒྲུབས། །
དེ་རྗེས་ཞི་འཚོས་རང་རྒྱུད་གཉིས་པ་བྱས། །
122



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཞེས་རྩ་བ་ཤེས་རབ་ཀྱི་དགོངས་པ་སློབ་དཔོན་སངས་རྒྱས་བསྐྱངས་
ཀྱིས་ཐལ་འགྱུར་བའི་ལུགས་སུ་བཀྲལ་ལ། དེ་ལ་སློབ་དཔོན་བྷ་བྱས་ཀ་
ར་སྟེ་ལེགས་ལྡན་འབྱེད་ཀྱིས་སྐྱོན་བཟུང་ནས་དགག་པ་མཛད་དེ་རྩ་ཤེའི་
དགོངས་པ་དབུ་མ་རང་རྒྱུད་པའི་ལུགས་སུ་བཀྲལ་ཏེ་དེའི་ཤིང་རྟའི་སྲོལ་
ཕྱེ། སློབ་དཔོན་ཟླ་བ་གྲགས་པས་ལེགས་ལྡན་གྱི་ལུགས་དེ་བཀག་ནས་
རྩ་ཤེའི་དགོངས་པ་རང་རྒྱུད་པ་མན་ཆད་དང་ཐུན་མོང་མིན་པར་བསྒྲུབས་
ལ། དེའི་རྗེས་སུ་སློབ་དཔོན་ཞི་བ་འཚོས་རང་རྒྱུད་གཉིས་པ་སྟེ་རྣལ་འབྱོར་
སྤྱོད་པའི་དབུ་མ་རང་རྒྱུད་པའི་ལུགས་གསལ་བར་བྱས་ཞེས་པའོ། །
ཅི་ཡང་མེད་དང་གཞན་སྟོང་རྟག་བདག་སྨྲ། །
བདེན་གཉིས་མི་འདོད་ལུགས་མེད་ཚད་གྲུབ་མེད། །
ལ་སོགས་མཐར་ལྷུང་དབུ་མར་རློམ་ཡང་མིན། །
ཞེས་བོད་ཁ་ཅིག་གིས་དཔྱད་བཟོད་དུ་མ་གྲུབ་པ་ལ་འཁྲུལ་ནས་
ཆོས་ཐམས་ཅད་ཅི་ཡང་མེད་ཟེར་བ་དང་། ཁ་ཅིག་སྙིང་བོ་རྟག་བརྟན་སྟོན་
པའི་མདོའི་ཚིག་ཟིན་ལ་འཁྲུལ་ནས་ཀུན་རྫོབ་པའི་ཆོས་གཞན་གྱིས་སྟོང་
བའི་བདེ་གཤེགས་སྙིང་བོ་ཞེས་བྱ་བའི་རྟག་པའི་བདག་སྨྲ་བ་དང་། ཁ་
ཅིག་གིས་ཐ་སྙད་དུ་ཡོད་པས་ཡོད་གོ་མི་ཆོད་པས་ན་ཀུན་རྫོབ་བདེན་པ་
ཡོད་པར་མི་འདོད་ཟེར་བ་དང་། ཁ་ཅིག་གིས་རང་རྒྱུད་ཀྱི་དམ་བཅའ་མེད་
གསུངས་པ་ལ་འཁྲུལ་ནས་ཐལ་འགྱུར་བ་ལ་རང་ལུགས་མེད་ཟེར་བ་དང་།
ཁ་ཅིག་གིས་འཇིག་རྟེན་པའི་བློ་ལྷན་སྐྱེས་མིག་ཤེས་སོགས་སྟོང་ཉིད་ལ་
123



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། འོ་
སྟོང་མིན་ཐར་ལམ་ཞི་སྒོ་གཉིས་མེད་འགལ། ། བག་
ཅི་ཡང་མ་བསྒོམས་སྟོང་ཉིད་སྒོམ་པ་འགལ། ། བག་
དེ་གཞན་ཙམ་གྱིས་གཞན་སྐྱེ་ཁས་ལེན་དང་། །
བདག་འདོད་ཙམ་གྱིས་བདག་སྐྱེ་མི་འདོད་འགལ། །
ཞེས་བདེན་གྲུབ་ཀྱིས་སྟོང་བའི་སྟོང་ཉིད་ལས་ལྷག་པའི་སྤྲོས་བྲལ་
རྟོགས་པའི་བློ་ཐར་ལམ་དུ་འདོད་པ་དང་ཐལ་འགྱུར་བའི་ལུགས་ལྟར་ཞི་
སྒོ་གཉིས་པ་མེད་པར་འདོད་པ་ནང་འགལ་ལ། ཅི་ཡང་མ་བསྒོམ་པ་སྟེ་ཅི་
ཡང་ཡིད་ལ་མི་བྱེད་པ་དང་དེ་སྟོང་ཉིད་སྒོམ་པ་ཡིན་པ་ནང་འགལ་ཞིང་།
ས་བོན་སྨྱུ་གུ་རྫས་གཞན་ཡིན་པ་ཙམ་གྱིས་གཞན་སྐྱེ་ཁས་ལེན་པ་ལྟ་བུ་
དང་བདག་ཐ་སྙད་དུ་ཡོད་པར་འདོད་པ་ཙམ་གྱིས་བདག་སྐྱེས་མི་འདོད་
པ་ནང་འགལ་ལོ་ཞེས་པའོ། །
བསྐལ་མང་གནས་ཀུན་བསླབས་ཀྱང་འབྲས་དུས་ན། །
ཇི་སྙེད་གཅིག་ཀྱང་མི་ཤེས་ལམ་རིམ་འཁྲུལ། །
ལྷག་མེད་གཟུགས་རིག་གཏན་མེད་སྐུ་བཞི་འགལ། །
མངོན་རྗེས་གཉིས་འདོད་ཚད་མ་མི་འདོད་འགལ། །
ཞེས་བསྐལ་བ་གྲངས་མེད་མང་བོར་རིག་གནས་ཀུན་ལ་བསླབས་
ཀྱང་འབྲས་བུ་སངས་རྒྱས་པའི་དུས་ན་རང་ངོར་ཇི་སྙེད་པ་གཅིག་ཀྱང་མི་
ཤེས་པར་འདོད་པ་ནི་ལམ་བགྲོད་ལུགས་ཀྱི་རིམ་པ་ལ་འཁྲུལ་བའི་རྟགས་
དང་། ལྷག་མེད་མྱང་འདས་ཐོབ་པའི་སངས་རྒྱས་རང་སྣང་ལ་གཟུགས་
126



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
དང་རིག་པ་མེད་པ་དང་སྐུ་བཞི་འདོད་དགོས་པ་ནང་འགལ་བ་དང་། མངོན་
སུམ་དང་རྗེས་དཔག་གཉིས་འདོད་པ་དང་ཚད་མ་དང་ཚད་གྲུབ་མི་འདོད་
དགོས་པ་ནང་འགལ་ཞེས་པའོ། །་་་་་་
སྒྲུབ་བྱེད་ཡོད་དང་ཚད་གྲུབ་དངོས་མེད་འགལ། ། ། །
མ་འདྲེས་སྟོབས་ཐོབ་འཁོར་བའི་སྡོགས་སངས་འགལ། ། །
འཇིག་ལྟའི་ཞེན་ཡུལ་སྒྲུབ་དང་འགོག་པ་འགལ། །
བདག་མེད་ཕྲ་རགས་ལྟ་གཉིས་ཡུལ་གཅིག་འགལ། །
ཞེས་མདོ་ལུགས་ཀྱི་སངས་རྒྱས་དེ་མ་འདྲེས་པའི་ཆོས་བཅོ་བརྒྱད་
དང་སྟོབས་བཅུ་སོགས་ཐོབ་པར་འདོད་པ་དང་འཁོར་བ་ཕྲ་མོ་ལས་རླུང་
རྒྱུད་ལ་ཡོད་པའི་རྫོགས་པའི་སངས་རྒྱས་སུ་འདོད་པ་ནང་འགལ་བ་དང་།
རྟག་གཅིག་རང་དབང་ཅན་དུ་འཛིན་པའི་འཇིག་ལྟ་དང་ང་བདེན་པར་འཛིན་
པའི་འཇིག་ལྟ་གཉིས་འཛིན་སྟངས་མཐུན་ན། སེམས་ཙམ་པ་མན་ཆད་ཀྱི་
རང་སྡེས་འཇིག་ལྟའི་ཞེན་ཡུལ་བཀག་པ་དང་སྒྲུབ་པ་གཉིས་ཀར་ཐལ་
བས་འགལ་བ་དང་། བདག་མེད་ཕྲ་བ་དང་རགས་པ་གཉིས་འཛིན་སྟངས་
ཀྱི་ཡུལ་གཅིག་ཏུ་འགྱུར་བས་ནང་འགལ་ཏེ། ཁྱོད་ཀྱིས་འཇིག་ལྟ་ཀུན་
བཏགས་དང་ལྷན་སྐྱེས་ཀྱི་འཛིན་སྟངས་མི་མཐུན་པར་འདོད་པ་བཀག་
པའི་ཕྱིར་རོ་ཞེས་པའོ། །
ཀུན་གཞི་ཡོད་དང་ཕྱི་དོན་འདོད་པ་འགལ། །
དོན་དམ་རིགས་གྲུབ་མཉམ་བཞག་ཡུལ་མེད་འགལ། །
127



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
རྣལ་འབྱོར་མངོན་མིན་བདག་མེད་མངོན་གྱུར་འགལ། ། །
འཁོར་རྩ་གསུམ་དང་ཞི་སྒོ་གཅིག་པ་འགལ། །
ཞེས་ཀུན་གཞི་ཡོད་ན་སྣོད་བཅུད་དག་ཀུན་གཞིའི་སྟེང་གི་བག་
ཆགས་སྨིན་པའི་སེམས་དེའི་བདག་ཉིད་འབའ་ཞིག་ཏུ་གྲུབ་དགོས་པས།
སེམས་ལས་གཞན་པའི་ཕྱི་རོལ་ཀྱི་དོན་ཡོད་པ་ནང་འགལ་ལ། དོན་དམ་
བདེན་པ་མཉམ་བཞག་རིགས་ཤེས་ཀྱིས་གྲུབ་པར་ཁས་བླངས་ནས། ཡང་།
མཉམ་བཞག་ཡེ་ཤེས་ཡུལ་མེད་དུ་ཁས་བླངས་པ་འགལ་ཞིང་། འཁོར་
བ་རགས་པའི་རྩ་བ་ཉོན་མོངས་ཅན་གྱི་མ་རིག་པ་དང་། འཁོར་བ་ཕྲ་བའི་
རྩ་བ་མ་རིག་བག་ཆགས་ཀྱི་ས། འཁོར་བའི་ཤིན་ཕྲའི་རྩ་བ་འཕོ་ཆགས་
གསུམ་ཡོད་པར་ཁས་བླངས་ནས་ཞི་བ་ཐར་བའི་སྒོ་གཅིག་ཙམ་ཡོད་པར་
ཁས་བླངས་པ་ནང་འགལ་ལོ་ཞེས་པའོ། །
དེ་འགོག་བསྟན་བཅོས་གང་དེའི་ལུགས་ཡིན་འགལ། །
འཐད་པ་བྲལ་ཡང་ལུང་དང་རིགས་པ་འགལ། །
གཞི་ཀུན་མེད་དང་ཁྱད་གཞི་གདགས་གཞི་འགལ། །
རྫོགས་སངས་རྒྱས་དང་ཚོགས་ལམ་སླར་འཇུག་འགལ། །
ཞེས་ཚད་མ་མདོ་དང་སྡེ་བདུན་ནང་བའི་བསྟན་བཅོས་མིན་ན་ཕྱི་
རོལ་པའི་བསྟན་བཅོས་སུ་འོས་མེད་དུ་འགྲུབ་ལ། དེ་ལྟ་ན་ཕྱི་རོལ་པའི་
འདོད་པ་འགོག་བྱེད་ཀྱི་བསྟན་བཅོས་དེ་ཕྱི་རོལ་པའི་ལུགས་ཡིན་པར་
འགྱུར་བས་ནང་འགལ་ལ། ཀུན་རྫོབ་བདེན་པ་འཐད་པ་དང་བྲལ་བ་ཡིན་
128



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཡང་བདེན་བཞི་སོགས་རུང་བ་དང་རིགས་པ་དང་ནང་འགལ་བ་དང་། གཞི་
མེད་རྩ་བྲལ་དུ་འདོད་པ་དང་མི་རྟག་པ་སོགས་ཀྱི་ཁྱད་གཞི་དང་ཀུན་
བཏགས་སོགས་ཀྱི་གདགས་གཞི་འདོད་པ་དང་ནང་འགལ་བ་དང་། མདོ་
ལུགས་ཀྱི་སངས་རྒྱས་དེ་རྫོགས་པའི་སངས་རྒྱས་སུ་འདོད་པ་དང་དེ་སླར་
ཡང་སྔགས་ཀྱི་ཚོགས་ལམ་ནས་འཇུག་པར་འདོད་པ་འགལ་ལོ་ཞེས་པའོ། །
ཤེས་སྒྲིབ་ཀུན་ཟད་འཕོ་འགྱུར་བག་ཆགས་འགལ། །
བརྗོད་བྲལ་ཁ་བྱང་སྒོམ་ངན་ཁྱོད་འཁྲུལ་རྒྱུ། །
ཞེས་མདོ་ལུགས་ཀྱི་སངས་རྒྱས་ཀྱིས་ཤེས་སྒྲིབ་ཀུན་ཟད་པར་
འདོད་པ་དང་དེའི་རྒྱུད་ལ་ཁམས་འཕོ་འགྱུར་གྱི་བག་ཆགས་ཡོད་པ་ནང་
འགལ་བ་དང་། མདོ་དང་བསྟན་བཅོས་ལས་བརྗོད་བྲལ་དང་བློ་འདས་ཀྱི་
ཁ་བྱང་ཡོད་པ་དེ་དག་དང་སྒོམ་ཡིག་ངན་པ་ཁ་ཤས་ནི་ཁྱོད་ཉིད་འཁྲུལ་
བའི་རྒྱུ་ཡིན་ཞེས་པའོ། །རང་རྒྱུད་པའི་གྲུབ་མཐའ་དངོས།
རང་རྒྱུད་རྟགས་སམ་རང་དབང་རྟགས་གཅིག་ཕྱིར། །
ཚུལ་གསུམ་ཆོས་ཅན་མཐུན་སྣང་རང་དབང་གིས། །
བསྒྲུབ་བྱ་སྒྲུབ་བྱེད་རྟགས་འགོད་རང་རྒྱུད་པ། །
ཞེས་རང་རྒྱུད་ཀྱི་རྟགས་དང་རང་དབང་བའི་རྟགས་དོན་གཅིག་
པའི་ཕྱིར་ན། ཚུལ་གསུམ་དང་ཆོས་ཅན་རྣམས་སྔ་རྒོལ་ཕྱི་རྒོལ་གྱི་བློ་ལ་
མཐུན་པར་སྣང་བ་ལྟར་རང་དབང་གིས་གྲུབ་པའི་སྒོ་ནས་བསྒྲུབ་བྱ་སྒྲུབ་
བྱེད་ཀྱི་རྟགས་འགོད་པར་འདོད་པ་རང་རྒྱུད་པའོ་ཞེས་པའོ། །
129



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
མདོ་སྡེ་རྣལ་འབྱོར་དབུ་མ་རང་རྒྱུད་གཉིས། །
སྔ་མས་ཕྱི་རོལ་དོན་སྒྲུབ་ཕྱི་མས་འགོག །
ཅེས་རང་རྒྱུད་པ་ལ་དབྱེ་ན་མདོ་སྡེ་སྤྱོད་པའི་དབུ་མ་རང་རྒྱུད་པ་
དང་། རྣལ་འབྱོར་སྤྱོད་པའི་དབུ་མ་རང་རྒྱུད་པ་གཉིས་ཡོད་ལ། དེ་གཉིས་ཀྱི་
སྔ་མ་མདོ་སྡེ་སྤྱོད་པའི་དབུ་མ་རང་རྒྱུད་པས། ཕྱི་དོན་ཡོད་པར་བསྒྲུབས་
པ་དང་། ཕྱི་མ་རྣལ་འབྱོར་སྤྱོད་པའི་དབུ་མ་རང་རྒྱུད་པས་ཕྱི་དོན་ཡོད་པ་
འགོག་པར་བྱེད་ཅེས་པའོ། །
རང་མཚན་གྱིས་གྲུབ་མཚན་ཉིད་གསུམ་བཞེད་ཀྱང་། །
བདེན་མེད་ལ་དགོངས་དེ་དང་དེ་མེད་གསུངས། །
སྟོང་གཞི་བདེན་བཏགས་ཆ་དང་དེས་སྟོང་བ། །
རིམ་བཞིན་གཞན་དབང་ཀུན་བཏགས་ཡོངས་གྲུབ་སྟེ། །
རང་དབང་མིན་ཕྱིར་བཏགས་ཕྱིར་གནས་ལུགས་ཕྱིར། །
ཞེས་རང་མཚན་གྱིས་གྲུབ་པའི་མཚན་ཉིད་གསུམ་ཡོད་པར་བཞེད་
ཀྱང་། བདེན་པར་གྲུབ་པའི་ཀུན་བཏགས་མཚན་ཉིད་ངོ་བོ་ཉིད་མེད་པ་
དང་གཞན་དབང་དོན་དམ་སྐྱེ་བ་ངོ་བོ་ཉིད་མེད་པ་དང་ཡོངས་གྲུབ་དོན་
དམ་པ་ཡང་ཡིན་ལ་ཆོས་བདག་གི་ངོ་བོ་ཉིད་མེད་པ་ཙམ་གྱིས་རབ་ཏུ་ཕྱེ་
བ་ཡིན་པས་དོན་དམ་པ་ངོ་བོ་ཉིད་མེད་པ་སྟེ། དེ་འདྲ་བའི་ངོ་བོ་ཉིད་མེད་
པ་གསུམ་ལ་དགོངས་ནས་ཤེར་ཕྱིན་གྱི་མདོར་གཟུགས་ནས་རྣམ་མཁྱེན་
གྱི་བར་གྱི་ཆོས་དེ་དང་དེ་རྣམས་ངོ་བོ་ཉིད་མེད་པར་གསུངས་ལ། སྟོང་
130



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
གཞིའི་དངོས་པོ་དང་། བདེན་པར་གྲུབ་པའི་ཀུན་བཏགས་པའི་ཆ་དང་།
བདེན་གྲུབ་དེས་སྟོང་བ་རྣམས་ལས། དང་བོ་གཞན་དབང་དང་། གཉིས་པ་
ཀུན་བཏགས་དང་། གསུམ་པ་ཡོངས་གྲུབ་ཡིན་ཏེ། རིམ་པ་བཞིན་དུ་རང་
དབང་དུ་སྐྱེས་པ་མིན་པའི་ཕྱིར་དང་། སྒྲོ་བཏགས་པའི་ཆ་ཡིན་པའི་ཕྱིར་
དང་། གནས་ལུགས་མཐར་ཐུག་ཡིན་པའི་ཕྱིར་ཞེས་པའོ། ། །
སྡུད་པོ་མི་གཅིག་མི་རྟོགས་ཐེག་ཆེན་དོན། །
ཡོད་ཕྱིར་དམན་མདོར་ཆོས་ཀྱི་བདག་མེད་མིན། །
ཐག་འཁྱིལ་སྦྲུལ་འཇིགས་སྦུག་འཛིན་བློས་བསལ་བཞིན། །
བདག་མེད་རྟོགས་པས་རྨོངས་འཇོམས་གནས་ལུགས་མིན། །
ཞེས་ཐེག་པ་ཆེ་ཆུང་གི་བཀའ་སྡུད་པ་ཉན་ཐོས་སུ་མི་གཅིག་སྟེ།
སེམས་ཅན་གྱི་སྤྱོད་པ་བརྒྱད་ཁྲི་བཞི་སྟོང་དང་དེའི་གཉེན་པོ་ཆ་ཚང་ཉན་
ཐོས་རྣམས་ཀྱིས་མི་རྟོགས་པའི་ཕྱིར་དང་། ཐེག་ཆེན་གྱི་སྡེ་སྣོད་ལོགས་
སུ་གསུངས་པ་དོན་ཡོད་པའི་ཕྱིར་ན་ཐེག་དམན་གྱི་མདོར་ཆོས་ཀྱི་བདག་
མེད་དངོས་སུ་བསྟན་པ་མིན་ལ། ཐག་ཁྲ་འཁྱིལ་བ་སྦྲུལ་དུ་འཛིན་པའི་
འཇིགས་སྐྲག་ནི་དེ་སྦྲུལ་མིན་གྱི་ཤིང་གི་ལྕག་མ་ཡིན་ནོ་ཞེས་འཛིན་དུ་
བཅུག་པས་བསལ་ནུས་པ་བཞིན་དུ། བདག་མེད་མངོན་སུམ་དུ་རྟོགས་
པས་རྨོངས་པ་ས་བོན་དང་བཅས་པ་འཇོམས་ནུས་པས། དགྲ་བཅོམ་པ་
ཐོབ་པ་ལ་གནས་ལུགས་མཐར་ཐུག་ཆོས་ཀྱི་བདག་མེད་རྟོགས་དགོས་པ་
མིན་ནོ་ཞེས་པའོ། ། །
131



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
དོན་དམ་ཕྱི་རོལ་མེད་གསུངས་སེམས་གཅིག་པུ། །
གནས་ལུས་སོགས་གསུངས་རྣམ་པའོ་སེམས་ཙམ་སྒྲས། །
བྱེད་པོ་འགོག་ཕྱིར་གཟུང་མེད་མདོ་དོན་མིན། ། །
ཞེས་ཕྱི་དོན་མེད་པར་གསུངས་པ་དོན་དམ་པར་ཕྱི་དོན་མེད་པ་ལ་
དགོངས་ཤིང་། སེམས་གཅིག་པུ་གནས་དང་ལུས་ལོངས་སྤྱོད་སོགས་སུ་
གསུངས་པ་ཡང་སེམས་གཅིག་པུར་དེ་དག་གི་རྣམ་པ་གྲིབ་མ་ལྟ་བུས་ཁ་
བསྒྱུར་བར་སྐྱེ་བའོ། །སེམས་ཙམ་གྱི་སྒྲས་སེམས་ལས་གཞན་པའི་བྱེད་པ་
བོ་འགོག་གི་གཟུང་བ་ཕྱི་དོན་མེད་པ་མདོ་གང་གི་དོན་མ་ཡིན་ཞེས་པའོ། །
དབང་ཤེས་རྣམ་ལྡན་གཟུང་འཛིན་རྒྱུ་འབྲས་རིམ། ། །
དམག་སོགས་གཞན་འདུས་བཏགས་ཡོད་རིགས་མཐུན་རྡུལ། །
བསགས་པའང་རྫས་ཡོད་རེ་རེའང་དམིགས་རྐྱེན་རུང་། །
ཞེས་དབང་ཤེས་རྣམས་ཡུལ་གྱི་རྣམ་པ་དང་ལྡན་ཞིང་གཟུགས་སྒྲ་
སོགས་གཟུང་བ་དང་མིག་ཤེས་སོགས་འཛིན་པ་རྒྱུ་འབྲས་ཡིན་པས་
རིམ་ཅན་དུ་གྲུབ་པ་ཡིན་ལ། གོ་མཚོན་ཐོགས་པ་དུ་མ་འཚོགས་པ་ལ་
དམག་ཅེས་པ་བཞིན་དུ་རྡུལ་རིགས་མི་གཅིག་པ་དང་གཞན་རྟེན་ཐ་དད་
པ་མང་བོ་འདུས་པ་བཏགས་ཡོད་ཡིན་ལ། རིགས་མཐུན་རྡུལ་རྟེན་གཅིག་
ལ་བསགས་པ་བུམ་པ་ལྟ་བུ་རྫས་ཡོད་དུ་འདོད་ཅིང་། བུམ་པའི་ཚོགས་
པའི་རྡུལ་ཕྲ་རབ་རེ་རེ་ཡང་དབང་ཤེས་དེའི་དམིགས་རྐྱེན་དུ་རུང་བར་
འདོད་ཅེས་པའོ། ། །
132



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ། །
ཟླ་བ་གཅིག་བརྟེན་ཟླ་གཉིས་སྣང་བ་སོགས། །
ཕྱི་རོལ་མེད་ན་མི་སྐྱེ་སྐུར་འདེབས་འགྱུར། །
ཞེས་ཟླ་བ་གཅིག་སྣང་གཞིར་ཡོད་པ་ལ་བརྟེན་ནས་ཟླ་གཉིས་སྣང་
བའི་སྣང་བ་སོགས་གྲུབ་དགོས་པས་ཕྱི་རོལ་ཀྱི་ཡུལ་མེད་ན་འཛིན་པ་དེ་
དག་མི་སྐྱེ་བས་ཕྱི་དོན་མེད་ན་མངོན་སུམ་ལ་སྐུར་བ་འདེབས་དགོས་པར་
འགྱུར་ཞེས་པའོ། །
ཡུལ་སྣང་མེད་ཕྱིར་ཡུལ་ཅན་རང་རིག་མིན། །
ཞེས་ཡུལ་སྣང་བ་མེད་པར་ཡུལ་ཅན་ཡན་གར་བ་འཆར་བ་མི་སྲིད་
པའི་ཕྱིར་ན། དེ་ལྟར་འཆར་བའི་ཡུལ་ཅན་རང་རིག་ཡོད་པ་མ་ཡིན་ནོ་
ཞེས་པའོ། །
བདེན་ན་རིགས་ངོར་ཡོད་དགོས་བདེན་གྲུབ་ཕྱིར། །
དེར་ཡོད་བདེན་གྲུབ་མི་དགོས་ཆོས་ཉིད་བཞིན། །
རིགས་ཤེས་རྙེད་དོན་ཡོད་ཀྱང་དེས་དཔྱད་བཟོད། །
བདེན་པར་བཟོད་དགོས་བདེན་གྲུབ་ལ་དཔྱད་ཕྱིར། །
རིགས་ཤེས་དཔྱད་བཟོད་བདེན་གྲུབ་འདིར་དགག་བྱ། །
ཞེས་བདེན་པར་གྲུབ་ན་དོན་དམ་དཔྱོད་བྱེད་རིགས་ཤེས་ཀྱི་ངོར་
ཡོད་དགོས་ཏེ། རིགས་ཤེས་དེ་བདེན་པར་གྲུབ་མ་གྲུབ་འཚོལ་མཁན་
ཡིན་ལ་བཙལ་རྒྱུ་དེ་བདེན་པར་གྲུབ་པའི་ཕྱིར། རྟགས་ཁས། རིགས་ཤེས་
ཀྱི་ངོར་ཡོད་ན་བདེན་པར་གྲུབ་མི་དགོས་ཏེ། ཆོས་ཉིད་རིགས་ཤེས་ཀྱི་
133



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ངོར་ཡོད་ཀྱང་བདེན་གྲུབ་མ་ཡིན་པ་བཞིན་ནོ། །རིགས་ཤེས་ཀྱི་རྙེད་དོན་
ཡོད་ཀྱང་རིགས་ཤེས་དེས་དཔྱད་བཟོད་དུ་གྲུབ་ན་བདེན་པར་གྲུབ་པར་
བཟོད་དེ་འགྱུར་དགོས་ཏེ། རིགས་ཤེས་ཀྱིས་བདེན་པར་གྲུབ་བམ་མ་གྲུབ་
སྙམ་དུ་དེ་ལ་དཔྱད་པའི་ཕྱིར། རིགས་ཤེས་ཀྱིས་དཔྱད་བཟོད་དུ་གྲུབ་པ་
ནི་བདེན་པར་གྲུབ་ཚད་དང་སྐབས་འདིར་དགག་བྱ་ཆོས་བདག་ཏུ་གྲུབ་
ཚད་ཡིན་ནོ། །ཞེས་པའོ། །
རྟགས་དང་བསྒྲུབ་བྱའི་ཆོས་མཐུན་དཔེ་སླ་ཕྱིར། །
ཕལ་ཆེར་དགག་རྟགས་འགལ་ཟླ་དམིགས་འགོད་དཔེར། །
དབང་བོ་ཡིན་ཕྱིར་མིག་ནི་དོན་དམ་པར། །
གཟུགས་ལ་མི་བལྟ་རྣ་དབང་བཞིན་སོགས་འགོད། །
ཅེས་རྟགས་དང་བསྒྲུབ་བྱའི་ཆོས་ཉིས་ལྡན་གྱི་མཐུན་དཔེ་སྒྲུབ་
པར་སླ་བའི་ཕྱིར་དབུ་མ་རྩ་འགྲེལ་ལས་ཕལ་ཆེར་དགག་རྟགས་འགལ་
ཟླ་དམིགས་པའི་རྟགས་སྦྱོར་འགོད་པར་མཛད་དེ། དཔེར་བརྗོད་ན།
དབང་བོ་གཟུགས་ཅན་པ་ཡིན་པའི་ཕྱིར་མིག་དབང་ནི་དོན་དམ་པར་
གཟུགས་ལ་མི་བལྟ་སྟེ། དཔེར་ན་རྣ་དབང་བཞིན་ཞེས་སོགས་དགོད་པ་
ཡིན་ཞེས་པའོ། །
ཤེས་བྱར་བདེན་གཉིས་དམ་པ་ཟག་མེད་བློ། ། །
དོན་ནི་དེས་རྙེད་མི་བསླུའི་ཕྱིར་བདེན་པ། །
སྒྲིབ་ཕྱིར་ཀུན་རྫོབ་དེ་ངོར་བདེན་པས་གཞན། ། ས་
134



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཞེས་ཤེས་བྱ་དབྱེ་གཞིར་བྱས་ནས་དེ་ལ་ཀུན་རྫོབ་ཀྱི་བདེན་པ་དང་
དོན་དམ་པའི་བདེན་པ་གཉིས་སུ་དབྱེར་ཡོད་ལ། དོན་དམ་བདེན་པ་ཞེས་
པའི་ཚིག་ཟུར་གྱི་དམ་པ་ནི་ཟག་མེད་མཉམ་བཞག་གི་བློ་ཡིན་པ་དང་།
དོན་ནི་བློ་དེས་རྙེད་པའི་ཆོས་ཉིད་ནི་བདེན་པ་ཡིན་ཏེ། སྣང་ཚུལ་གནས་
ཚུལ་མཐུན་པས་མི་བསླུ་བ་ཡིན་པའི་ཕྱིར་རོ། །ཀུན་རྫོབ་བདེན་པ་ཞེས་
པའི་ཚིག་ཟུར་གྱི་ཀུན་རྫོབ་ནི་བདེན་འཛིན་གྱི་མ་རིག་པ་འཇོག་ཅིང་། དེ་
ཆོས་ཉིད་ལ་སྒྲིབ་པའམ་འགེབ་པའི་ཕྱིར་ན་ཀུན་རྫོབ་ཡིན་ལ། གཟུགས་
སོགས་ཐ་སྙད་པའི་ཆོས་རྣམས་བདེན་འཛིན་གྱི་མ་རིག་པའི་ངོར་བདེན་
པས་དེ་སྐད་ཟེར་ཞེས་པའོ། ། ། །
སྣང་ལྟར་དོན་བྱེད་ནུས་དང་མི་ནུས་ཆོས། །
ཐ་སྙད་བདེན་ཕྱིར་ཀུན་རྫོབ་ཡང་ལོག་དབྱེ། །
དང་བོ་དངོས་རྣམས་གཉིས་པ་གཟུགས་བརྙན་སོགས། ། །
ཞེས་ཀུན་རྫོབ་བདེན་པ་ལ་དབྱེ་ན་གཉིས་ཡོད་དེ། སྣང་བ་ལྟར་དོན་
བྱེད་ནུས་ཤིང་འཇིག་རྟེན་ན་ཡང་དག་པར་གྲགས་པའི་ཆོས་དེ་ཡང་དག་
ཀུན་རྫོབ་དང་། སྣང་བ་ལྟར་དོན་བྱེད་མི་ནུས་ཤིང་འཇིག་རྟེན་ན་རྫུན་པར་
གྲགས་པའི་ཆོས་དེ་ལོག་པའི་ཀུན་རྫོབ་སྟེ། ཐ་སྙད་པའི་དབང་དུ་བྱས་པའི་
བདེན་རྫུན་གྱི་ཁྱད་པར་ཡོད་པའི་ཕྱིར་ན། དང་བོའི་མཚན་གཞིར་གཟུགས་
སྒྲ་ལ་སོགས་པའི་དངོས་པོ་འཇོག་ལ། གཉིས་པའི་མཚན་གཞིར་གཟུགས་
བརྙན་ལ་སོགས་པ་འཇོག་ཅེས་པའོ། །
135



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
མངོན་རྗེས་གཉིས་དང་མངོན་སུམ་གསུམ་བཞི་རིམ། །
ཞེས་ཚད་མ་ལ་མངོན་སུམ་རྗེས་དཔག་གཉིས་སུ་རང་རྒྱུད་པ་གཉིས་
ཀས་འདོད་ལ། རང་རིག་དོར་བའི་ལྷག་མ་མངོན་སུམ་གསུམ་ནི་མདོ་སྡེ་
སྤྱོད་པའི་རང་རྒྱུད་པས་བཞེད་ཅིང་། མངོན་སུམ་བཞི་ག་བཞེད་པ་རྣལ་
འབྱོར་སྤྱོད་པའི་དབུ་མ་བ་ཡིན་པས། རིམ་པ་ལྟར་བཞེད་ཅེས་པའོ། །གྲུབ་
རྩ་མཆན་ཅན་ལས། མངོན་རྗེས་གཉིས་དང་མངོན་སུམ་གསུམ་རིམ་
བཞི། །ཞེས་ཡོད་དོ། །
རིགས་ངེས་སྒྲིབ་གཉིས་ཟད་དང་རྫོགས་བྱང་མཉམ། ། །
སྐུ་གསུམ་གསང་གསུམ་མ་འདྲེས་སུམ་བརྒྱ་སོགས། །
ཞེས་ཐེག་ཆེན་རིགས་ངེས་ཀྱིས་སྒྲིབ་གཉིས་ཀྱི་བག་ཆགས་ཟད་
པ་དང་སངས་རྒྱས་པ་དུས་མཉམ་པ་མདོ་སྡེ་སྤྱོད་པའི་དབུ་མ་རང་རྒྱུད་
པའི་ལུགས་དང་། རིགས་ངེས་ཀྱིས་སྒྲིབ་གཉིས་ཟད་པ་དང་སངས་རྒྱས་
པ་དུས་མཉམ་པ་རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ཡིན་
ཞིང་། ཆོས་ལོངས་སྤྲུལ་གསུམ་དང་སྐུ་གསུང་ཐུགས་ཀྱི་གསང་བ་གསུམ་
དང་སངས་རྒྱས་ཀྱི་ཆོས་མ་འདྲེས་པ་སུམ་བརྒྱ་སོགས་ནི་འབྲས་བུའི་
ཆོས་ཡིན་ཞེས་པའོ། །ཐེག་ཆེན་རིགས་ངེས་ཀྱི་དབང་དུ་བྱས་ན། ལེགས་
ལྡན་ལུགས་ལ་ཉོན་སྒྲིབ་ཤེས་སྒྲིབ་གཉིས་ཀར་མཐོང་སྤང་སྒོམ་སྤང་
གཉིས་ཀ་ཡོད་ལ། མཐོང་སྤང་གི་སྒྲིབ་པ་གཉིས་མཉམ་དུ་སྤོང་ཞིང་། ས་
བརྒྱད་པའི་སྐབས་སུ་ཉོན་སྒྲིབ་སྤངས་ཟིན་ལ། ཤེས་སྒྲིབ་སྐོར་གསུམ་
136



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
དང་བག་ཆགས་བཅས་ས་དགུ་བ་ཡན་གྱིས་སྤོང་ངོ་། །འཕགས་སེང་
ལུགས་ལ་སྒོམ་སྤང་གི་སྒྲིབ་པ་གཉིས་སྐོར་བཅུ་གཅིག་བྱས་ཏེ་མཉམ་དུ་
སྤོང་བ་ཡིན་ལ། ཐལ་འགྱུར་བ་དང་ལེགས་ལྡན་ལུགས་ལ་ས་བརྒྱད་པའི་
དཀྱིལ་སྨད་པ་དེ་དགྲ་བཅོམ་ཕུང་གསུམ་པ་ཡིན་པའང་ཤེས་པར་བྱའོ། །
དུག་གསུམ་ཉོན་སྒྲིབ་ཤེས་སྒྲིབ་བདེན་འཛིན་སྐོར། །
ཞེས་འདོད་ཆགས་ཞེ་སྡང་གཏི་མུག་སྟེ་དུག་གསུམ་ས་བོན་བཅས་
ཐར་བ་ལ་བར་དུ་གཅོད་པའི་ཉོན་སྒྲིབ་ཡིན་ལ། ཐམས་ཅད་མཁྱེན་པ་ལ་
བར་གཅོད་ཤེས་སྒྲིབ་ནི་བདེན་འཛིན་སྐོར་དགུ་ས་བོན་བཅས་ཡོད་ཅེས་
པའོ། །
11:ཉན་རང་ལམ་མཐུན་ཁྱད་པར་དུས་འབྲས་ཀྱིས། །
ཞེས་ཉན་རང་གཉིས་ཀྱི་ལམ་ལ་རྟོགས་རིགས་མི་འདྲ་བ་མེད་པས་
མཐུན་ཡང་། ཁྱད་པར་ནི་ཚེ་གསུམ་དང་བསྐལ་ཆེན་བརྒྱ་ལྟ་བུའི་དུས་ཀྱི་
ཁྱད་པར་དང་། སྲིད་པ་ཐ་མའི་ཚེ་སློབ་དཔོན་གཞན་གྱི་མན་ངག་ལ་ལྟོས་
མི་ལྟོས་སོགས་ཀྱིས་དབྱེ་ཞེས་པའོ། །
རང་རྒྱུད་གཉིས་པར་རྣམ་བདེན་རྫུན་མཐུན་གཉིས། །
དང་བོ་ཞི་འཚོ་ཡབ་སྲས་རྣམ་པ་དངོས། །
གཉིས་པ་རྣམ་པ་དངོས་མེད་སེང་གེ་བཟང་། །
རྣམ་རྫུན་དྲི་བཅས་དང་མཐུན་ཛེ་ཏཱ་རི། །
རྣམ་རྫུན་དྲི་མེད་དང་མཐུན་ཀམྤ་ལ། །
137



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
ཞེས་རང་རྒྱུད་པ་གཉིས་པ་རྣལ་འབྱོར་སྤྱོད་པའི་དབུ་མ་བར་རྣམ་
བདེན་པ་དང་མཐུན་པ་དང་རྣམ་རྫུན་པ་དང་མཐུན་པ་གཉིས་ཡོད་པ་ལས།
དང་བོ་ནི་ཞི་བ་འཚོ་ཡབ་སྲས་ཏེ་སྔོ་སེར་ལ་སོགས་པའི་རྣམ་པ་དངོས་
པོར་འདོད་ལ། གཉིས་པ་ནི་སྔོ་སེར་ལ་སོགས་པའི་རྣམ་པ་དངོས་མེད་དུ་
འདོད་པའི་སློབ་དཔོན་སེང་གེ་བཟང་བོ་ལ་སོགས་པའོ། །རྣམ་རྫུན་པ་དང་
མཐུན་པ་ལ་ཡང་གཉིས་ལས། སེམས་ཀྱི་ངོ་བོ་དྲི་མས་བསླད་པར་འདོད་
པའི་རྣམ་རྫུན་དྲི་བཅས་དང་མཐུན་པ་ནི་སློབ་དཔོན་ཛེ་ཏཱ་རི་དང་། ངོ་བོ་མ་
བསླད་པར་འདོད་པའི་ཀམྤ་ལ་སྟེ་ལྭ་བ་བ་ལ་སོགས་པ་ཡིན་ཞེས་པའོ། །
འབུམ་སོགས་ངེས་དོན་དོན་དམ་མ་སྦྱར་མདོ། །
གཉིས་པར་མཚུངས་ཀྱང་དྲང་དོན་དགོངས་འགྲེལ་ལུགས། །
མཚན་ཉིད་གསུམ་གྱི་ཚུལ་འདྲ་ཕྱི་དོན་མེད། །
རྒྱན་སྡུག་དགོངས་འགྲེལ་ལང་གཤེགས་མདོ་སོགས་དོན། །
གཙོ་ཕལ་ཆ་གཉིས་རིམ་བཞིན་དབུ་སེམས་ལུགས། །
ཞེས་ཡུམ་འབུམ་པ་ལ་སོགས་པ་ལྟ་བུ་དགག་བྱ་ལ་དོན་དམ་གྱི་
ཁྱད་པར་དངོས་ཞུགས་གང་རུང་དུ་སྦྱར་བའི་འཁོར་ལོ་བར་བ་ནི་ངེས་
དོན་གྱི་མདོ་དང་། ཤེར་སྙིང་དང་རྡོར་གཅོད་ལྟ་བུ་དགག་བྱ་ལ་དོན་དམ་
པ་ལ་སོགས་པའི་ཁྱད་པར་དངོས་ཤུགས་གང་ལ་ཡང་མ་སྦྱར་བའི་འཁོར་
ལོ་བར་བ་ནི་འཁོར་ལོ་གཉིས་པ་ཡིན་པར་མཚུངས་ཀྱང་དྲང་དོན་གྱི་མདོ་
ཡིན་པ་དགོངས་འགྲེལ་གྱི་ལུགས་ཡིན་པ་འདི་བས་འདོད་ཅིང་། མཚན་
138



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཉིད་གསུམ་གྱི་འཇོག་ཚུལ་སྔར་བཤད་པ་དང་འདྲ་ཡང་ཕྱི་དོན་མེད་པ་
མདོའི་དགོངས་པར་འདོད་པ་ནི་མི་འདྲ་བའི་ཁྱད་པར་ཡིན་ནོ། །མདོ་གཅིག་
གི་བརྗོད་བྱའི་དོན་ལ་ཆ་ཕྱེ་བའི་དབང་དུ་བྱས་ན་རྒྱན་སྟུག་བཀོད་དང་
དགོངས་འགྲེལ་དང་ལང་གཤེགས་འོད་སྲུང་ལེའུ་སོགས་ཀྱི་མདོའི་དོན་
གཙོ་བོ་དང་ཕལ་བ་གཉིས་སུ་ཕྱེ་ནས་རིམ་པ་བཞིན་དབུ་སེམས་ཀྱི་ལུགས་
སོ། །ཞེས་དང་། ཡང་ན། མདོ་དེ་དག་གི་ཚིག་ལ་ཆ་ཕྱེ་བའི་དབང་དུ་བྱས་
ན། ཆོས་ཐམས་ཅད་བདེན་པར་མེད་པར་རྟོགས་ནུས་པའི་གདུལ་བྱའི་གཙོ་
བོ་ལ་ཆོས་ཐམས་ཅད་བདེན་གྲུབ་ཀྱི་ངོ་བོ་ཉིད་མེད་པར་བཤད་པའི་སྐབས་
དང༌། རེ་ཞིག་ཆོས་ཐམས་ཅད་བདེན་མེད་དུ་རྟོགས་མི་ནུས་པར་རིམ་གྱིས་
བཀྲི་དགོས་པའི་གདུལ་བྱ་ཕལ་བ་ལ་ཕྱི་དོན་མེད་ཅིང་སེམས་བདེན་གྲུབ་ཏུ་
སྟོན་པའི་སྐབས་ཏེ་ཚིག་གི་ཆ་གཉིས་ཡོད་པ་ནི། རིམ་པ་བཞིན་དུ་དབུ་མ་
བ་དང་སེམས་ཙམ་པའི་ལུགས་སུ་འདི་བས་འདོད་པ་ཡིན་ནོ་ཞེས་པའོ། །
གནོད་མེད་བློའི་སྣང་བཞག་མིན་དགག་བྱར་མཐུན། ། ་
ཞེས་རང་མཚན་སྣང་བ་ལ་ཚད་མ་གཞན་གྱིས་གནོད་པ་མེད་པའི་
བློའི་སྣང་བའི་དབང་གིས་བཞག་པ་མིན་པར་ཡུལ་རང་གི་གནས་ལུགས་
ཀྱི་དབང་གིས་ཡོད་པ་ནི་བདེན་མེད་ཀྱི་དགག་བྱ་ཡིན་པར་འདོད་པ་རང་
རྒྱུད་པ་གཉིས་ཀ་མཐུན་ནོ། །ཞེས་པའོ། ། 1
ལང་གཤེགས་ཡབ་སྲས་མཇལ་བ་ལས་གསུངས་ཕྱིར། །
ཕལ་ཆེར་འབྲེལ་ཟླ་མི་དམིགས་རྟགས་འགོད་དཔེར། །
139



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བདེན་པའི་གཅིག་དང་དུ་མ་དང་བྲལ་ཕྱིར། །
གཟུགས་སོགས་བདེན་མེད་གཟུགས་བརྙན་བཞིན་བདེན་ན། །
གཉིས་པོ་དེར་ངེས་ཁྱབ་གྲུབ་ཕྱོགས་ཆོས་དེའི། །
གཅིག་མིན་ཆ་བཅས་དུ་མིན་གཅིག་མེད་ཕྱིར། །
རྡོ་རྗེ་གཟེགས་མ་ཡོད་མེད་སྐྱེ་འགོག་དང་། ། །
མུ་བཞི་སྐྱེ་འགོག་རྟེན་འབྲེལ་རྟགས་རྣམས་གཙོ། །
ཞེས་དབུ་མ་རྒྱན་རང་འགྲེལ་དུ་ལང་གཤེགས་དང་ཡབ་སྲས་
མཇལ་བའི་མདོ་དྲངས་པ་ལས་གཅིག་དུ་བྲལ་གྱི་རིགས་པ་གསུངས་
པའི་ཕྱིར་ན་ཞི་བ་འཚོ་ཡབ་སྲས་ཀྱིས་ཕལ་ཆེར་འབྲེལ་ཟླ་མ་དམིགས་
པའི་རྟགས་སྦྱོར་འགོད་པར་མཛད་དོ། །དཔེར་བརྗོད་ན། བདེན་པར་གྲུབ་
པའི་གཅིག་དང་དུ་མ་བྲལ་བའི་ཕྱིར་གཟུགས་ལ་སོགས་པ་ནི་བདེན་པར་
མེད་དེ། དཔེར་ན་མེ་ལོང་ནང་གི་བྱད་བཞིན་གྱི་གཟུགས་བརྙན་བཞིན་
ནོ། །བདེན་པར་གྲུབ་ན་བདེན་གྲུབ་ཀྱི་གཅིག་དང་དུ་མ་གཉིས་པོ་དེར་
ངེས་པས་ན་རྗེས་སུ་འགྲོ་ལྡོག་གི་ཁྱབ་པ་གཉིས་གྲུབ་བོ། །ཕྱོགས་ཆོས་
སྒྲུབ་ཚུལ་ནི། དེ་བདེན་པར་གྲུབ་པའི་གཅིག་མིན་ཏེ། ཆ་བཅས་ཡིན་པའི་
ཕྱིར། བདེན་པར་གྲུབ་པའི་དུ་མ་མིན་ཏེ། བདེན་པར་གྲུབ་པའི་གཅིག་མེད་
པའི་ཕྱིར། གཞན་ཡང་། རྡོ་རྗེ་གཟེགས་མ་དང་ཡོད་མེད་སྐྱེ་འགོག་དང་མུ་
བཞི་སྐྱེ་འགོག་དང་རྟེན་འབྲེལ་གྱི་རྟགས་རྣམས་ལུགས་འདིའི་བདེན་གྲུབ་
འགོག་པའི་རིགས་པའི་གཙོ་བོ་ཡིན་ནོ་ཞེས་པའོ། །
140



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ། ་
གང་ཟག་བདག་མེད་བདེན་གཉིས་རྣམ་བཞག་མཐུན། །
ཞེས་གང་ཟག་གི་བདག་མེད་དང་བདེན་པ་གཉིས་ཀྱི་རྣམ་བཞག་
རྣམས་ལ་རང་རྒྱུད་པ་གཉིས་ཀ་མཐུན་ནོ་ཞེས་པའོ། ། ། །
ཤེས་སྒྲིབ་ཕྲ་རགས་བདེན་འཛིན་གཟུང་འཛིན་སོགས། །
བདེན་རྣམ་བཅུ་དྲུག་གཉིས་སྟོང་བདེན་མེད་རྣམས། །
ཉན་རང་ཐེག་ཆེན་ལམ་གྱི་རྟོགས་རིགས་ཁྱད། ། །
མཐོང་སྒོམ་མཉམ་རྗེས་ཁྱད་པར་གཉིས་ཀ་མཐུན། ། །
ཞེས་ཤེས་སྒྲིབ་ཕྲ་བ་དང་རགས་པ་ནི་རིམ་པ་བཞིན་དུ་བདེན་
འཛིན་ས་བོན་དང་བཅས་པ་དང་གཟུང་འཛིན་རྫས་གཞན་དུ་འཛིན་པའི་
བློ་ས་བོན་དང་བཅས་པ་ལ་སོགས་པ་རྣམས་ཡིན་ནོ། །བདེན་བཞིའི་
རྣམ་པ་བཅུ་དྲུག་དང་གཟུང་འཛིན་གཉིས་སྟོང་དང་བདེན་པར་མེད་པ་
རྣམས་རིམ་པ་བཞིན་དུ་ཉན་ཐོས་དང་རང་རྒྱལ་དང་ཐེག་ཆེན་ལམ་གྱི་
རྟོགས་རིགས་གསུམ་གྱི་གཞལ་བྱ་ཡིན་པས་ན་ཐེག་པ་གསུམ་གྱི་རྟོགས་
རིགས་མི་འདྲ་བའི་ཁྱད་པར་དེ་ཡིན་ནོ། །མཐོང་ལམ་སྒོམ་ལམ་རེ་རེ་ལ་
མཉམ་བཞག་དང་རྗེས་ཐོབ་ཡེ་ཤེས་གཉིས་གཉིས་ཡོད་པ་ལ་སོགས་
པའི་ཁྱད་པར་རྣམས་ལ་དབུ་མ་རང་རྒྱུད་པ་གཉིས་ཀ་འདོད་པ་མཐུན་
ནོ། །ཞེས་པའོ། །ཁྱད་ཆོས་བཅུ་དྲུག་གི་ནང་ཚན་གྱི་བདག་མེད་དང་
སྟོང་བ་ནི་རིམ་བཞིན་རང་གི་ངོ་བོ་བདག་མ་ཡིན་པ་དང་དོན་གཞན་གྱི་
བདག་མ་ཡིན་པའི་ཆ་ཡིན་ལ། ཀུན་བཏུས་དར་ཊིཀ་ལས། སྟོང་བ་ནི་
141



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
གང་ཞིག་མངོན་སུམ་དུ་རྟོགས་ན་ཉོན་སྒྲིབ་སྤོང་ནུས་པའི་གང་ཟག་གི་
བདག་མེད་ཡིན་ལ། ཞེས་གསུངས་པ་ལྟར་ན་སྟོང་བདག་མེད་གཉིས་
བདག་མེད་ཕྲ་མོ་ཡིན་དགོས་མོད། ཚད་མའི་བརྗེད་བྱང་ལས། སྡུག་
བསྔལ་བདེན་པའི་ཁྱད་ཆོས་སུ་བསྟན་པའི་སྟོང་བདག་མེད་དང་དོན་
གཅིག་ལ། ངོ་བོ་དོན་གཞན་གྱི་བདག་ཏུ་སྒྲོ་འདོགས་པའི་ཀུན་བཏགས་
ཀྱི་བདག་འཛིན་གྱི་ཞེན་ཡུལ་བཀག་པ་ཡིན་ཞིང་། ཞེས་གསུངས་པ་
ལྟར་ན་བདག་མེད་རགས་པ་ཡིན་ཟེར་མཁན་ཡོད་ཀྱང་། གུང་ཐང་རིན་
པོ་ཆེས་ཕྱི་མ་གཙོ་ཆེ་བའི་དབང་དུ་བྱས་པར་གསུངས་པས་བདག་
མེད་ཕྲ་རགས་གཉིས་ཀ་ཡོད་དམ་དཔྱད་དགོས། ཡང་། སེམས་ཙམ་
པས་ཀུན་བཏགས་རྟོག་པས་བཏགས་ཙམ་དུ་བཞེད་ལ། རང་རྒྱུད་པས་
རྟོག་པས་བཏགས་ཙམ་མ་ཡིན་པར་བཞེད་སྟབས་དེའི་ཆ་ནས་ཐལ་
འགྱུར་བས་གཞལ་ན་སེམས་ཙམ་པའི་ལྟ་བ་མཐོའམ་ཞེ་ན། སེམས་
ཙམ་པས་རྟོག་པས་བཏགས་ཙམ་ཞེས་པའི་ཙམ་སྒྲས་རྒྱུ་ལས་སྐྱེས་པ་
དང་མཉམ་བཞག་གི་ཡུལ་དུ་གྲུབ་པ་ཁེགས་པ་མ་གཏོགས་ཡུལ་སྟེང་
ན་གྲུབ་རྒྱུ་ཞིག་ཡོད་པ་ཁེགས་པར་མ་གོ་བས་ཀུན་བཏགས་དེར་ཁས་
བླངས། རང་རྒྱུད་པས་རྟོག་པས་བཏགས་ཙམ་ཞེས་པའི་ཙམ་སྒྲས་ཡུལ་
སྟེང་ན་གྲུབ་རྒྱུ་ཞིག་ཡོད་པའང་ཁེགས་པར་གོ་ནས་ཀུན་བཏགས་དེར་
ཁས་མ་བླངས་པས་དེ་གཉིས་ལས་རང་རྒྱུད་པའི་ལྟ་བ་མཐོ་བ་ཡིན་ནོ། །
མཐའ་བྲལ་དབུས་སྨྲ་ཞེས་སོགས་ཀྱི་རང་འགྲེལ་དུ། ཀླུ་སྒྲུབ་ཀྱི་བསམ་
142



སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
གྱིས་མི་ཁྱབ་པར་བསྟོད་པ་དྲངས་སྐབས། སངས་རྒྱས་བསྟན་པ་བདུད་རྩི་
ཡིས། །ཆོས་ཀྱི་རྫས་ནི་གསུངས་པ་ལགས། །ཞེས་པར། བསྟན་འགྱུར་དཔེ་
བསྡུར་མའི་དེབ་དང་བོའི༢༣ ༣ཐིག་ཕྲེང་༤དང་། ཅོ་བསྟན་ཀ་བའི་༨༩བ༤།
ཆོས་ཀྱིས་རྫས་ནི་ཞེས་པ་ལས་གཞན་སྡེ་བསྟན་དང་འདྲ་ལ། སྣར་བསྟན་ཀ་
བའི༨༧ན༢དང་། སྡེ་བསྟན་བསྟོད་ཚོགས་ཀ་བའི་༧རབ༧ལས།
སངས་རྒྱས་བསྟན་པ་བདུད་རྩི་ཡི། །ཆོས་ཀྱི་རྫས་ནི་གསུངས་པ་
ལགས། །ཞེས་རྐང་བ་སྔ་མར་བྱེད་སྒྲ་མེད་ལ། བདེ་ཐང་བས། ཆོས་ཀྱི་རྗེས་
ནི་ཡིན་ནམ་གསུངས། ཅི་ཡང་མེད་དང་ཞེས་སོགས་ཀྱི་རང་འགྲེལ་དུ།
གསང་བ་གྲུབ་པ་དྲངས་སྐབས། དཔལ་ལྡན་འདུས་པར་ཡོངས་གསང་བ། །
ཞེས་པར། སྡེ་བསྟན་ཝི་བའི་༡༢བ༦ལས། དཔལ་ལྡན་འདུས་པར་ཡོངས་
གསལ་བར། །ཞེས་དེའི་ལེའུ་བཞི་བའི་དབུར་ཡོད་དོ། །རང་འགྲེལ་འདིར།
ཕྱག་དང་རྒྱ་སོགས་ཕྲལ་ནས་བཤད་ཚུལ་དེ་མདོ་སྔགས་གང་དང་ཡང་མི་
མཐུན་པའོ། །ཞེས་པར། དཔལ་ལྡན་ཆོས་རྗེས། ཕྱག་ཆེན་ཐིག་ལེ་ལས།
ཕྱག་ནི་སྟོང་བའི་ཡེ་ཤེས་ཏེ། །རྒྱ་ནི་འཁོར་བའི་ཆོས་ལས་གྲོལ། །ཅེས་པ་
དྲངས་ནས་དཔྱད་དགོས་གསུངས་མོད། སྣར་ཐང་དང་རྩེ་ཞོལ་ཅོ་ནེ་བཀའ་
འགྱུར་རྒྱུད་ཀ་བ་དང་། སྡེ་བཀའ་རྒྱུད་ང་བར་བཞུགས་པའི་ཕྱག་ཆེན་ཐིག་
ལེར་ཚིག་དེ་འདྲ་མི་འདུག་པས་བརྟག་དགོས་ཤིང་། འཇམ་མགོན་ས་པཎ་
གྱི་མཁས་འཇུག་ལས། ཡེ་ཤེས་དང་། ཕྱག་རྒྱ་དང་། གོ་རིམས་ལ་སོགས་
པ་ལ་རྒྱ་གར་ན་ཡེ་དང་། ཕྱག་དང་། གོ་ལ་སོགས་པའི་སྒྲ་མེད་ཀྱང་བོད་ལ་
143



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཚིག་སྦྱར་བ་བདེ་བའི་དོན་དུ་བསྣན་ནས་བསྒྱུར་པ་དང་
། ཞེས་གསུངས་པ་
ལྟར་ལ། སྡེ་བསྟན་རྒྱུད་ཙུ་བའི་༤༢ན༣ལས། ཡུམ་ཤེས་རབ་ཀྱི་ཕ་རོལ་
ཏུ་ཕྱིན་པ་ཉིད་ཀྱི་མཚན་གཞན་ནི་ཕྱག་རྒྱ་ཆེན་པོ་སྟེ། དེ་ནི་གཉིས་སུ་མེད་
པའི་ཡེ་ཤེས་ཀྱི་ངོ་བོ་ཉིད་ཡིན་པའི་ཕྱིར་རོ། །ཞེས་སློབ་དཔོན་ཡེ་ཤེས་
གྲགས་པའི་དེ་ཁོ་ན་ཉིད་ལས་གསུངས་པས། མདོ་ལུགས་ལའང་ཕྱག་
ཆེན་གྱི་ཐ་སྙད་ཡོད་མོད། གྲུབ་མཐའ་ཆེན་མོ་རྩ་འགྲེལ་གྱི་གཞུང་ཤིང་ལྟ་
བུ་རྒྱལ་བ་དགེ་འདུན་རྒྱ་མཚོའི་གྲུབ་མཐའ་ཡིན་པར་གོང་དུ་ཞུས་པ་ལྟར་
ཡིན་ཞིང་། གྲུབ་མཐའ་དེར། ཕྱག་རྒྱ་ཆེན་པོ་ཞེས་གྲགས་པ་འདི་ཉིད་ཀྱི་
ལྟ་བའི་ཚུལ་གང་ཡིན་སྙམ་ན། འདི་ནི་ལྷན་སྐྱེས་ཀྱི་བདེ་བ་ཆེན་པོས་སྟོང་
ཉིད་ཕྲ་མོ་རྟོགས་པའི་ལམ་ནི་ཕྱག་རྒྱ་ཆེན་པོའི་ངོ་བོ་དང་། ཞེས་པ་འདིའི་
ལུགས་བཀོད་པར་སྣང་བ་དང་། ཡང་ན། དགེ་ལྡན་སྙན་བརྒྱུད་ཀྱི་ཕྱག་
ཆེན་ཐུན་མོང་མ་ཡིན་པ་མདོ་རྐྱང་བ་ལ་མི་འཇོག་པའི་དོན་ཡིན་སྙམ་མོ། །
རབ་ཚེས་ཤིང་བྱ(སྤྱི་ལོ༡༧༨༥)ལོར་ཀུན་མཁྱེན་འཇིགས་མེད་དབང་
བོས། དགའ་ལྡན་ཁྲི་བ་ཅོ་ནེ་ཚ་རྡོར་ཚང་ལ། མདོ་ལུགས་ཀྱི་ཕྱག་ཆེན་
ཟེར་བ་དབུ་མའི་ལྟ་ཁྲིད་ལས་ཟུར་བ་ཞིག་ཡིན་མིན་ཞུས་པར། དེ་ལས་སླ་
བོ་རེད། དེ་བདེ་སྟོང་དབྱེར་མེད་ཀྱི་ཡེ་ཤེས་ལ་ཟེར་བ་རེད་གསུངས། བདེ་
སྟོང་དབྱེར་མེད་ཀྱི་ཡེ་ཤེས་ཟེར་བ་སྔགས་ལུགས་ཀྱི་བརྡ་ཆད་རེད་མོད་
ཞུས་པར། དེ་བདེན་པར་འདུག་གསུངས་པར་རྣམ་ཐར་དུ་གསལ་ཞིང་།
རྣམ་ཐར་དུ་ཁྲི་ཆེན་ནོ་མོན་ཧན་ཞེས་པ་ལས་མེད་སྟབས། རྗེ་འཇིགས་མེད་
144



འོག་བག་སྐོར་ལ་མོས་པ་ཡང་། དེའི་ལན་ས་སྐྱའི་མཚན་གྱི་
སྐབས་བཅུ་གཅིག་པ་དབུ་མ་རང་རྒྱུད་པའི་གྲུབ་མཐའ་འཕྲོས་དོན་དང་བཅས་པ་བཤད་པ།
དམ་ཆོས་རྒྱ་མཚོས་(སྤྱི་ལོ༡༩༣༣ལོའི་ཟླ༦ཚེས༡༦)མི་ཏྲ་བརྒྱ་རྩའི་
དབང་གནང་སྐབས་ཀྱི་ཟིན་བྲིས་མཁས་དབང་དཔྱི་ས་བློ་གྲོས་ཚང་(སྤྱི་
ལོ༡༨༩༠-༡༩༥༩)གིས་བཏབ་པ་ལས། སྔགས་ཀྱི་ཕྱག་ཆེན་དོན་གྱི་འོད་
གསལ་ལ་བྱེད། འདི་ལས་འཕྲོས་འཇིགས་མེད་དབང་བོས་རེ་སྒྲེང་ལ་དྲི་བ་
ཞུས་རབས་གསུངས། ཞེས་འབྱུང་ཡང་རྭ་སྒྲེང་ནོ་མོན་ཧན་མ་ཡིན་པ་གོང་
འོག་བསྒྲིགས་ན་གསལ་ཏེ་ཞར་བྱུང་ངོ༌། །ད་དུང་ཕྱག་ཆེན་ལས་འཕྲོས་
པའི་རྩོད་ལན་སྐོར་ལ་མོས་པ་ཡོད་ན། འབྲུག་པད་དཀར་གྱི་ཕྱག་ཆེན་མན་
ངག་བཤད་སྦྱར་རྒྱལ་བའི་གན་མཛོད། དེའི་ལན་ས་སྐྱའི་མང་ཐོས་ཀླུ་སྒྲུབ་
པའི་རྩོད་སྤོང་ལེགས་བཤད་ཉི་མའི་འོད་ཟེར། པད་དཀར་གྱིས་མཆན་གྱི་
སྒོ་ནས་ལན་བཏབ་པ་སྒྲ་གཅན་ལག་པར་གྲགས་པ། དེར་མང་ཐོས་པའི་
ཡང་ལན་མཁས་པའི་མིག་ཐུར། དེའི་ལན་དུ་འབྲུག་པ་སངས་རྡོར་གྱི་སྲིད་
གསུམ་རྣམ་པར་རྒྱལ་བའི་དགེ་མཚན། དེར་ངམ་རིང་མཁན་ཆེན་ཀླུ་སྒྲུབ་
ཆོས་ཀྱི་རྒྱལ་མཚན་དང་།རྟ་ནག་མཁན་ཆེན་ཆོས་རྣམ་རྒྱལ་དང་། མཁན་
ཆེན་ངག་དབང་ཆོས་གྲགས་བཅས་ཀྱིས་རིམ་བཞིན་བརྒལ་བར། འབྲུག་
པ་སངས་རྡོར་གྱིས་གསང་གསུམ་སྙིང་བོ་མཆོག་ཏུ་གྲུབ་པའི་གཏམ་དང་།
ཕ་ལམ་རྡོ་རྗེའི་མཚོན་ཆ། སྨན་མཆོག་དཀར་བོ་ཆིག་ཐུབ་ཏུ་གྲགས་པ་
སོགས་མཛད་ཡོད་པས་དེ་དག་ལ་སྤྱན་རས་གཡོ་བར་ཞུ། ཡང་། ཉི་ཤུ་བ་
སུམ་ཅུ་བ་སོགས་ཀྱིས་བཤད་པ་རྡོལ་བ་ཞེས་པར། བྱེད་སྒྲ་ལྷག་སྐྱོན་ཡིན།
ཡང་། གནས་རྙིང་བ་དང་ཡར་འབྲོག་པ་སོགས་ཞེས་དེ་གཉིས་སོ་སོར་
145



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
བཤད་པ་དཔྱད། དབུ་མ་སྣང་བའི་ལུང་དྲངས་སྐབས། དངོས་པོ་རྣམས་ནི་
གཅིག་གིས་གཅིག་སྟོང་བ་ཉིད་གང་ཡིན་པ་དེ་ནི་དོན་དམ་པ་ཡིན་གྱི་ཞེས་
པར། མིན་གྱི་ཟེར་དགོས། དཀོན་བརྩེགས་ཀྱི་ལེའུ་དང་བོ་སྡོམ་པ་གསུམ་
ལྡན་པ་ལས། ཞེས་པར། ལྡན་པ་ཡིག་ནོར་ཏེ། བསྟན་པ་ཟེར་དགོས་ཤིང་།
རང་ལུགས་ཟབ་རྒྱས་མི་འདོད་ཅེས་སོགས་ཀྱི་རང་འགྲེལ་ལས། ལུང་
ཡང་སྡོམ་པ་གསུམ་ལྡན་ལས། ཞེས་པའི་ལྡན་ཡང་ཡིག་ནོར་རོ། །ཁྱད་
པར་ཟླ་བའི་ལུགས་རློམ་ཞེས་སོགས་ཀྱི་རང་འགྲེལ་དུ། རྒྱ་ཆེར་འགྲེལ་
རྣམས་ཀྱི་ཚིག་དྲངས་ནས་ཞེས་པར། ས་ཡིག་ལྷག་པས། དྲངས་ན་ཟེར་
དགོས། མ་ཞིག་ལས་ཀྱིས་ཞེས་སོགས་ཀྱི་རང་འགྲེལ་དུ། ལས་དེ་དང་
སྣང་བ་མུན་པ་ལ་བློ་འགྲོ་བ་ཙམ་ཡིན་ནོ། །ཞེས་པར། མུན་པ་ཡིག་ནོར་ཏེ།
མཐུན་པ་ཟེར་དགོས། རང་ལུགས་ཟབ་རྒྱས་ཞེས་སོགས་ཀྱི་རང་འགྲེལ་
དུ། སྟག་ཚང་བས་འཇིག་རྟེན་གྱི་ངོས་འཛིན་ཡང་ཞེས་པར། ཡང་ནི་ཡིག་
ནོར་ཏེ། དང་ཟེར་དགོས། སྟོང་མིན་ཐར་ལམ་ཞེས་སོགས་ཀྱི་རང་འགྲེལ་
དུ། འཕགས་པ་ཐམས་ཅད་ཀྱི་ཐུན་མོང་མ་ཡིན་པར་གྲགས་ཤིང་ཞེས་པར།
མ་ཡིག་ལྷག་པས། ཐུན་མོང་བར་ཟེར་དགོས། དེ་གཞན་ཙམ་གྱིས་ཞེས་
སོགས་ཀྱི་རང་འགྲེལ་དུ། དངོས་པོ་སྐྱེའོ་ཞེས་པའི་ཐ་སྙད་ཙམ་གྱིས་དེ་
ཙམ་གྱིས་ཞེས་པར། ཙམ་སྒྲ་གོང་མ་ཡིག་ནོར་ཡིན། བསྐལ་མང་གནས་
ཀུན་ཞེས་སོགས་ཀྱི་རང་འགྲེལ་དུ། ཡང་། གསུང་རབ་ནས་སྒྲིབ་པ་ཇེ་དག་
ཏུ་སོང་གི་སྐུ་གསུང་ཐུགས་ཞེས་པར། སོང་གིན་ཟེར་དགོས།
146



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་
འཕྲོས་དོན་དང་བཅས་པ་བཤད་པ། །
རང་རྒྱུད་མི་བཞེད་ཕྱི་རྒོལ་ཁས་བླངས་ལ། །
འགལ་བརྗོད་ཐལ་འགྱུར་གཙོ་ཕྱིར་ཐལ་འགྱུར་བ། །
ཞེས་རང་རྒྱུད་ཀྱི་སྦྱོར་བ་མི་བཞེད་པར་གཞན་ལ་དབུ་མའི་ལྟ་བ་
བསྐྱེད་པའི་དོན་དུ་ཕྱི་རྒོལ་གྱི་ཁས་བླངས་པ་ལ་འགལ་བ་བརྗོད་པའི་ཐལ་
འགྱུར་གཙོ་ཆེར་འགོད་པར་བཞེད་པའི་ཕྱིར་དབུ་མ་ཐལ་འགྱུར་བ་ཞེས་
བྱའོ་ཞེས་པའོ། །རང་རྒྱུད་མི་བཞེད་ཅེས་པའི་རང་རྒྱུད་ནི་རང་དབང་གི་
མིང་ཡིན་པས། གཞན་ལ་མ་ལྟོས་ཤིང་རང་དབང་དུ་གྲུབ་པའི་རིགས་ལམ་
དང་གཏན་ཚིགས་ཁས་མི་ལེན་ཞེས་པའོ། །ཕྱི་རྒོལ་ཞེས་པ། རང་དང་
འདོད་ཚུལ་མི་གཅིག་པ་འཛིན་པའི་ལན་འདེབས་མཁན་ཡིན་ནོ། །རང་
དབང་དུ་གྲུབ་པའི་རིགས་ལམ་དང་གཏན་ཚིགས་ཁས་མི་ལེན་ན། རང་
ཉིད་ཀྱིས་རྩོད་ཟླའི་ལོག་རྟོག་བཀག་ནས་དེ་ལ་གནས་ལུགས་ངོ་ཇི་ལྟར་
སྤྲོད་ཅེ་ན། ཁས་བླངས་ལ་འགལ་བརྗོད་ཐལ་འགྱུར་གཙོ་ཕྱིར་ཐལ་འགྱུར་
བ། ཞེས་ལན་འདེབས་མཁན་གྱི་འདོད་ཚུལ་དེ་ལ་ནང་འགལ་བརྗོད་ནས།
147



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
དཔེར་ན། ལན་འདེབས་མཁན་གྱིས་ངས་ད་ལྟ་ཅི་ཡང་བཤད་བཞིན་མེད་
ཟེར་ན། འོ་ན། ཅི་ཡང་བཤད་ཀྱིན་མེད་ཟེར་བ་དེ། ཁྱོད་ཀྱིས་ཟེར་བཞིན་
པ་མིན་ནམ་ཞེས་ནང་འགལ་བརྗོད་དེ་ཁོ་རང་གི་བསམ་ཚུལ་དང་བཤད་
ཚུལ་དེ་གནས་ལུགས་དང་མི་མཐུན་པ་ཁོ་ལ་ར་སྤྲད་ནས་འཕྲོད་ན། ཁོས་
གནས་ལུགས་ཤིག་རྟོགས་སོང་བ་ཡིན་གྱི། ཕ་རོལ་པོར་གནས་ལུགས་
ངོ་སྤྲོད་ན། སྒྲུབ་ཕྱོགས་སམ་ཡག་ཕྱོགས་ནས་བཤད་མི་དགོས་པར་
དགག་ཕྱོགས་སམ་ནང་འགལ་བརྗོད་ན་དེ་གས་རྟོགས་ཐུབ་པར་འདོད་
པས། ཐལ་འགྱུར་བ་ཟེར་ཞིང་། དེའི་སྒྲ་བཤད་ཀྱང་། ཁྱོད་ཀྱི་བསམ་ཚུལ་
དེ་ལྟར་ན་འདི་འདྲ་ཞིག་ཏུ་མི་འདོད་བཞིན་དུ་ཐལ་འགྲོ་བའམ་འགྱུར་འགྲོ་
ཞེས་ནང་འགལ་བརྗོད་པ་ལ་གོ་དགོས། ཐལ་འགྱུར་བའི་མིང་གི་རྣམ་
གྲངས་ནི་ཅི་ལྟ་བུ་ཞེ་ན།
ཐལ་འགྱུར་སྣང་ཙམ་མི་གནས་དབུ་མར་གྲགས། །
ཞེས་ཐལ་འགྱུར་བ། དབུ་མ་སྣང་ཙམ་པ། རབ་ཏུ་མི་གནས་པའི་
དབུ་མ་བ་བཅས་དོན་གཅིག་ལ། སྒྱུ་མ་སྣང་ཙམ་པ་དང་རང་རྒྱུད་པ་དོན་
གཅིག་པར་བཅོམ་ལྡན་རལ་གྲི་སོགས་ཟེར་རོ་ཞེས་པའོ། །དཔལ་སྤྲུལ་
གྲུབ་མཐར། སྒྱུ་མ་དོན་དམ་པར་འདོད་པ་དང་། རབ་ཏུ་མི་གནས་པ་
གཉིས་ཀ་རང་རྒྱུད་པའི་དབྱེ་བར་བཞག་ནས། ཡུམ་བར་བ་ལས། མྱང་
འདས་ལས་ལྷག་པའི་ཆོས་ཤིག་ཡོད་ན་དེ་ཡང་སྒྱུ་མ་ལྟ་བུར་གསུངས་
པས། དང་བོ་བསྟན་ལ། ཡུམ་བར་བ་ལས། དོན་དམ་པ་འཕོ་བ་ཡང་
148



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
མེད། མྱང་འདས་ཀྱང་མེད། སྟོང་ཉིད་ཀྱང་མེད་དེ་ཚིག་བླ་དྭགས་ལགས་
སོ། །ཞེས་པས་གཉིས་པ་བསྟན་པར་བཤད། ཐལ་འགྱུར་བ་དེ་ལ་དབྱེ་ན་
ཕྱོགས་ཁག་དུ་ཡོད་ཅེ་ན། ས་བབ་
དབྱེ་བ་ཕྱི་མོ་ཕྱོགས་འཛིན་མི་འཛིན་གསུམ། ། །
ཞེས་ཀླུ་སྒྲུབ་དང་འཕགས་པ་ལྷ་གཉིས་དོན་ལ་ཐལ་འགྱུར་བ་ཡིན་
ཡང་ཕྱིས་ཀྱི་ཐལ་རང་གཉིས་ཀས་ཁུངས་གཏུགས་སའི་རྩ་བའམ་ཕྱི་མོ་
ཡིན་པས། གཞུང་ཕྱི་མོའི་དབུ་མ་བ་ཟེར་བ་དང་། སངས་རྒྱས་བསྐྱངས།
ཟླ་བ་གྲགས་པ། ཞི་བ་ལྷ་རྣམས་ཀྱིས་ཐལ་འགྱུར་ལུགས་འཐད་པར་
དངོས་སུ་བཤད་པས། ཕྱོགས་འཛིན་པའི་དབུ་མ་བ་ཟེར་ལ། སློབ་དཔོན་
དཔའ་བོ་དང་ཀླུའི་བྱང་ཆུབ་གཉིས་ཀྱིས་ནང་ནས་ཐལ་འགྱུར་བའི་ལྟ་བ་
འཛིན་ཡང་དངོས་སུ་དེ་འཐད་ཅིང་རང་རྒྱུད་མི་འཐད་པར་མི་གསུངས་
པས། ཕྱོགས་མི་འཛིན་པའི་དབུ་མ་བ་ཞེས་ཟེར་རོ་ཞེས་པའོ། །ཐལ་
འགྱུར་བའི་གྲུབ་མཐའི་གཞུང་ལུགས་ནི་གང་དག་ཡོད་ཅེ་ན།
གཞུང་ནི་ཟབ་མདོ་རིགས་ཚོགས་བཞི་བརྒྱ་བ། །
སྤྱོད་འཇུག་མདོ་བཏུས་གཉིས་དང་ལམ་སྒྲོན་སོགས། །
ཞེས་པ་ལྟར་ལ། སོགས་སྒྲའི་ནང་དུ་སངས་རྒྱས་བསྐྱངས་དང་ཟླ་
གྲགས་ཀྱི་འགྲེལ་བ་བསྡུའོ། །རང་འགྲེལ་དུ། ཤེར་ཕྱོགས་ཡུམ་སྲས་བཅུ་
བདུན་དང་། ཞེས་དང་། ཡུམ་ཆེན་མོ་ཀོའུ་ཤི་ཀས་ཞུས་པའི་བཤགས་
མདོ་ལས། ཡུམ་སྲས་བཅུ་བདུན་ཡོངས་སུ་རྫོགས་པའི་སྐབས་སུ་ཞེས་
149



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཡོད་ལ། ལེགས་བཤད་གསེར་ཕྲེང་དུ། ཤེར་ཕྱོགས་ཀྱི་མདོ་ལ་དེར་
གྲངས་ངེས་པར་འདོད་པ་ལ་དགག་པ་གནང་ཞིང་། ལར་ཐོག་མར་བསྒྱུར་
བའི་ཤེར་ཕྱོགས་ཀྱི་གྲངས་ཡིན་པར་སྣང་ཞེས་མི་ཕམ་པས་སོ། །བརྗོད་
བྱ་སྟོན་ཚུལ་གྱི་སྒོ་ནས་དྲང་དོན་གྱི་མདོ་དང་ངེས་དོན་གྱི་མདོ་ཇི་ལྟར་
འཇོག་ཅེ་ན། །
བདེན་པ་གཉིས་སྟོན་མདོ་རིམ་དྲང་ངེས་ཏེ། ། །
ཞེས་གནས་ལུགས་མཐར་ཐུག་མི་སྟོན་པར་མིག་ཤེས་སོགས་ཀྱི་
ཡུལ་དུ་གྱུར་པའི་བྱ་བྱེད་ཀུན་རྫོབ་བདེན་པ་གཙོ་བོར་སྟོན་པའི་མདོ་ནི་
ངེས་དོན་གྱི་མདོ་དང་། གནས་ལུགས་མཐར་ཐུག་ཡིད་ཤེས་ཁོ་ནའི་ཡུལ་
དུ་གྱུར་པའི་དོན་དམ་བདེན་པ་གཙོ་བོར་སྟོན་པའི་མདོ་ནི་ངེས་དོན་གྱི་
མདོ་ཡིན་ཞེས་པའོ། །དེའི་སྒྲ་བཤད་ནི་ཅི་ཡིན་ཞེ་ན། །
གཞན་དུ་དྲང་དགོས་གནས་ཚུལ་དེར་ངེས་ཕྱིར། །
ཞེས་དྲང་དོན་ཟེར་དོན། བསྟན་དོན་གཙོ་བོ་དེ་གནས་ལུགས་མཐར་
ཐུག་མ་ཡིན་པར་དེ་ལས་གཞན་དུ་དྲངས་དགོས་པས་དྲང་དོན་ཏེ། དཔེར་
ན། ཕོར་བ་མི་རྟག་པ་ཡིན་པ་ཕོར་བའི་གནས་ལུགས་མཐར་ཐུག་མ་ཡིན་
པས། དེ་གཙོ་བོར་སྟོན་པའི་མདོ་ནི་དྲང་དོན་གྱི་མདོ་དང་། ཕོར་བ་རང་
ངོས་ནས་མེད་པ་ཕོར་བའི་གནས་ལུགས་མཐར་ཐུག་ཏུ་ངེས་པས། དོན་
དེ་གཙོ་བོར་སྟོན་པའི་མདོ་ངེས་དོན་གྱི་མདོ་ཡིན་པ་ལྟ་བུའོ། །གཞན་
དུ་དྲང་ཚུལ་ལ་སྒྲ་ཇི་བཞིན་ཡིན་པ་ལས་གཞན་དུ་དྲང་ཚུལ་དང་གནས་
150



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ལུགས་མཐར་ཐུག་ཡིན་པ་ལས་གཞན་དུ་དྲང་ཚུལ་གཉིས་ཡོད་ཅེས་
སྟོན་པར། །
སྒྲས་ཟིནའང་མི་རུང་དྲང་དང་སྒྲས་ཟིན་དོན། །
གྲུབ་ཀྱང་གནས་ལུགས་མིན་པའི་དྲང་ཚུལ་གཉིས། །
ཞེས་ཚོམས་སོ་གསུམ་པའི་མདོ་ཚིག་སྟེ་སྡེ་བཀའ་མདོ་ས་བའི་༢༥༢
ན༧ལས། ཕ་དང་མ་ནི་གསད་བྱ་ཞིང་། །
ཞེས་བཤད་པ་ལྟ་བུ་སྒྲས་ཟིན་སྒྲ་ཇི་བཞིན་དུ་མི་རུང་བས། བརྗོད་
དོན་ནི་སྒྲས་ཟིན་ལས་གཞན་དུ་དྲངས་ཏེ་རྟེན་འབྲེལ་ཡན་ལག་བཅུ་གཉིས་
ཀྱི་ནང་གི་སྲིད་པ་དང་སྲེད་པ་འཇོམས་དགོས་པའི་དོན་དུ་གོ་དགོས་པ་
ལྟ་བུ་ནི། སྒྲས་ཟིན་གཞན་དུ་དྲངས་དགོས་པའི་དྲང་དོན་དང་། ཕོར་བ་མི་
རྟག་པ་ཡིན་པར་བཤད་པའི་མདོ་ལྟ་བུ་སྒྲ་ཇི་བཞིན་པ་ཡིན་ཡང་གནས་
ལུགས་མཐར་ཐུག་དེ་ལས་གཞན་དུ་ཡོད་པས་དེར་དྲངས་ཚུལ་ཏེ་གཉིས་
ཡོད་ཅེས་པའོ། །དགོངས་འགྲེལ་ལས་བཤད་པའི་ཆོས་འཁོར་གསུམ་པོ་
དྲང་ངེས་གཉིས་སུ་དབྱེ་ཚུལ་ཡོད་དམ་ཞེ་ན།
ཐོག་མཐའ་དྲང་དོན་བར་བ་ངེས་དོན་མདོ། །
ཞེས་སོ། །སྐབས་འདིར་དྲང་དོན་དུ་འགྲེལ་རྒྱུའི་མདོ་ཚིག་དུ་ཡོད་ཅེ་ན།
ལང་གཤེགས་དགོངས་འགྲེལ་རྒྱན་སྡུག་མདོ་ཚན་ལྔས། །
བྱེད་པོ་གཞན་མེད་སྟོང་ཉིད་ལ་དགོངས་ནས། །
སེམས་ཙམ་ཕྱི་དོན་མེད་དང་སྙིང་བོ་རྟག ། །
151



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཀུན་གཞི་ཡོད་དང་གཞན་དབང་ཡོངས་གྲུབ་བདེན། །
མཐར་ཐུག་ཐེག་གསུམ་སྟོན་ལྔ་དྲང་དོན་བསྒྲུབས། །
ཞེས་དགོངས་འགྲེལ་སོགས་ཀྱི་མདོ་ཚན་པ་ལྔ་ཡིས། ཁམས་
གསུམ་པོ་སེམས་ཙམ་དང་། ཕྱི་དོན་མེད་པ། དེ་བཞིན་གཤེགས་པའི་
སྙིང་བོ་རྟག་བརྟན། ཀུན་གཞི། གཞན་དབང་ཡོངས་གྲུབ་བདེན་གྲུབ།
མཐར་ཐུག་ཐེག་གསུམ་སྟོན་པ་བཅས་ནི་སྒྲ་ཇི་བཞིན་པ་མིན་ཏེ། དང་བོའི་
དགོངས་གཞི་ནི། སེམས་ལས་གཞན་པའི་བྱེད་པ་བོ་མེད་ཅིང་སེམས་
ནི་ཀུན་ཀྱི་བྱེད་པོར་བསྟན་པ་དང་། གཉིས་པ་དང་གསུམ་པའི་དགོངས་
གཞི་ནི། སྟོང་ཉིད། བཞི་བའི་དགོངས་གཞི་ནི། གཞན་དབང་ཡོངས་
གྲུབ་གཉིས་རྣལ་འབྱོར་སྤྱོད་པ་བས་འདོད་པ་ལྟར་གྱི་མིང་དང་བརྡས་
མ་བཞག་པའི་ཡོད་པ་ཡིན་པ། ལྔ་བའི་དགོངས་གཞི་ནི། གནས་སྐབས་
སུ་རིགས་སོ་སོར་ངེས་པ་ཡོད་པ་བཅས་ནི་དགོངས་གཞི་མཐར་ཐུག་
ཡིན་ལ། རྩ་ཚིག་འདིར་མདོ་དྲུག་བགྲངས་ནས་ལྔ་དྲང་དོན་དུ་སྒྲུབ་པར་
བཤད་པ་ནི། བྱེད་པ་བོ་གཞན་འགོག་ཕྱིར་དུ་སེམས་ཙམ་དུ་བསྟན་པ་དེ་
སྒྲ་ཇི་བཞིན་པ་ཡིན་པས་ཡིན་ལ། འོ་ན་བྱེད་པ་བོ་གཞན་མེད་པ་དགོངས་
གཞིར་བྱེད་པ་མི་འཐད་པར་ཐལ། ཞེ་ན། བྱེད་པ་བོ་གཞན་མེད་པ་ཤེས་
ཆེད་དུ་སེམས་ཙམ་དུ་གསུངས་ཞེས་པ་ཡིན་གྱི་བྱེད་པ་བོ་གཞན་མེད་པ་
ལ་དགོངས་ནས་སེམས་ཙམ་དུ་གསུངས་ཞེས་པ་མ་ཡིན་པས་སྐྱོན་མེད་
ཅེས་མཁས་པ་དག་གིས་གསུངས་སོ། །
152



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ། །
འཁོར་འདས་སྣང་གྲགས་ཇི་ལྟ་ཇི་སྙེད་ཀུན། ། དེ་
མ་བརྟགས་ལྷན་སྐྱེས་འཇིག་རྟེན་ཐ་སྙད་དུ། །
འཇོག་ཕྱིར་རྟོག་པས་ཕར་མིན་ཡུལ་སྟེང་ནས། །
གྲུབ་དང་རྫས་ཡོད་རང་མཚན་རང་ངོས་གྲུབ། ། ། །
བདེན་གྲུབ་ངོ་བོས་གྲུབ་སོགས་དགག་བྱར་གཅིག ། །
ཅེས་འཁོར་བ་ཀུན་ཉོན་ཕྱོགས་དང་མྱང་འདས་རྣམ་བྱང་ཕྱོགས་ཀྱི་
གཟུགས་སོགས་ཀྱི་ཆོས་བློ་ལ་སྣང་ཞིང་གྲགས་པ་སྟེ་རྣམ་པ་ཤར་བའི་ཇི་
ལྟ་བ་དང་ཇི་སྙེད་པས་བསྡུས་པ་ཀུན། མ་བརྟགས་མ་དཔྱད་པའི་བློ་ལྷན་
སྐྱེས་ཀྱིས་འཇིག་རྟེན་གྱི་ཐ་སྙད་དུ་ཡོད་པར་འཇོག་དགོས་པའི་ཕྱིར་སྒྲ་
དང་རྟོག་པས་ཕར་བཏགས་པ་ཙམ་མ་ཡིན་པར་ཡུལ་གྱི་ངོས་ནས་གྲུབ་པ་
དང་རྫས་ཡོད་དང་རང་མཚན་དང་རང་ངོས་ནས་གྲུབ་པ་དང་བདེན་པར་
གྲུབ་པ་དང་ངོ་བོ་ཉིད་ཀྱིས་གྲུབ་པ་ལ་སོགས་པ་རྣམས་དགག་བྱའི་བདག་
ཡིན་པར་དོན་གཅིག་ཡིན་ནོ་ཞེས་པའོ། །ཇི་ལྟ་ཇི་སྙེད་ནི། དཔེར་ན། ཕོར་
བ་ཚུགས་ཐུབ་ཏུ་མེད་པའམ་རང་ངོས་ནས་མེད་པ་ཇི་ལྟ་བ་ཡིན་ལ། ཕོར་
བ་ཁོ་རང་ཇི་སྙེད་པ་ཡིན་ནོ། །ལྷན་སྐྱེས་འཇིག་རྟེན་ཐ་སྙད་ནི། ལྟ་ཚུལ་
གཞན་གྱིས་ཤུགས་རྐྱེན་མ་ཐེབས་པར་ངམ་ངམ་ཤུགས་ཀྱིས་བྱུང་བའི་
སྣང་ཚུལ་ལ་ཟེར། རྟོག་པས་ཕར་མིན་ཡུལ་སྟེང་ནས་གྲུབ་ཅེས་པ། གནས་
ལུགས་ཀྱི་ལྡོག་ཕྱོགས་ཏེ། དགག་བྱའི་བདག་དང་དགག་བྱའི་བདེན་གྲུབ་
ཡང་ཟེར་ལ། མིང་གི་རྣམ་གྲངས་ལ། རྫས་ཡོད། རང་མཚན། རང་ངོས་
153



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ནས་གྲུབ་པ། ངོ་བོས་གྲུབ་པ་སོགས་སོ། །དཔེར་ན། ཕོར་བ་ལ་མཚོན་
ན། ང་ཚོའི་བློ་ཡིས་ཕོར་བ་ཞེས་ཇ་སོགས་འཐུང་སྤྱད་དུ་ངམ་ངམ་ཤུགས་
ཀྱིས་འཛིན་ཞིང་ཕོར་བ་ཡིས་ཀྱང་དེའི་བྱ་བ་ཙམ་བྱེད་པ་དེ་ལས་ལྷག་
པའི་དེའི་རྒྱབ་ལྗོངས་ན་ཁོ་ལ་རློམ་ཆོག་པའི་ཚུགས་ཐུབ་ཀྱི་རང་གཤིས་
ཤིག་ཡོད་ན། ཁོ་བདེན་གྲུབ་དང་རྫས་ཡོད་དང་རང་ངོས་ནས་གྲུབ་པ་
སོགས་ཆགས་སོང་བ་རེད་དེ། དེ་འདྲ་མེད་དུས་ཕོར་བ་ཁོ་བདེན་པར་མ་
གྲུབ་པའི་རྟགས་རེད། ང་ཚོས་རང་ཉིད་ཁོར་ཡུག་དང་བཅས་པ་ལ་ངོས་
འཛིན་བྱེད་དུས། ངོས་འཛིན་ཕྱོགས་གསུམ་ཡོད་པ་རེད། རང་ཉིད་ག་གེ་
མོ་དང་ཚོས་གེ་མོ་དེ་ལ་ངམ་ངམ་ཤུགས་ཀྱིས་ཞེན་ཆགས་ཆེ་དྲགས་པ་
དང༌། ཡང་ན་སྡང་དྲགས་སྐབས། དེའི་རྒྱབ་ལྗོངས་ལ་བསམ་བློ་ཡེ་ནས་
མི་འཁོར་བར་ཁོ་མཐའ་གཅིག་ཏུ་བློས་ཐུབ་དང་བརྟག་ཐུབ། ཡང་ན། ཁོ་
མཐའ་གཅིག་དང་ཁྱོན་ཡོངས་ནས་ངན་པ་དགུ་འཛོམས་ལྟ་བུར་སྣང་སྟེ།
ཁོའི་བཟང་ངན་རང་ཉིད་ཀྱི་བློ་ཡིས་བཞག་པ་ཡེ་ནས་བརྗེད་དེ་ཁོའི་ངོས་
ནས་བཟང་ཤག་ཤག་དང་ངན་ཤག་ཤག་ཏུ་གྲུབ་ནས་ཚུར་སྣང་གི་ཡོད་
པ་དེ་ལ་བརྒྱ་ཆ་བརྒྱ་ཡིད་ཆེས་བྱས་ནས་ཁོར་ཡུག་ལ་ངོས་འཛིན་བྱས་
ན་རྟག་མཐའ་ལ་ལྷུང་ཞིང་ལམ་གཡས་ཕྱོགས་ལ་ཕྱིན་པ་རེད། ཡང་། དེ་
ལས་ལྡོག་སྟེ་འཇིག་རྟེན་གྱི་བཟང་ངན་དང་རྒྱུ་འབྲས་སོགས་ལ་རྨི་ལམ་
དང་འཁྲུལ་སྣང་དང་མཚུངས་པར་བསམས་ནས་གང་ལའང་ཡིད་བརྟན་
འཆའ་ས་མེད་པར་ཡག་ཕྱོགས་ལ་བརྩོན་སེམས་དང་དོན་གཉེར་མེད་
154



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
པར་འབྲས་བུ་ཕུན་སུམ་ཚོགས་པ་ཐོབ་ཕྱིར་དེའི་རྒྱུ་ལ་བརྩོན་འདོད་མེད་
པའི་ལྟ་ཚུལ་བྱུང་ན་ཆད་མཐར་ལྷུང་ཞིང་ལམ་གཡོན་ཕྱོགས་ལ་ཕྱིན་པ་
རེད། ཡང་། ཁོའི་རྒྱབ་ལྗོངས་ན་ཁོ་ལ་གཞན་ལ་རག་མ་ལས་པའི་བརྟག་
ཐུབ་ཀྱི་རང་གཤིས་ཤིག་མེད་ཀྱང་བློ་ཡང་དག་ལ་ངམ་ངམ་ཤུགས་ཀྱིས་
སྣང་བ་འདི་དག་ལ་མཐོང་ཆུང་བྱེད་མི་རུང་སྟེ་ཁོའི་བཟང་ངན་གྱི་ཤུགས་
རྐྱེན་ལ་ང་ཚོས་བསྙོན་འདེངས་མི་ཐུབ་པས། ཁོའི་ཤུགས་རྐྱེན་ལ་ང་ཚོས་
ཁས་ལེན་བྱས་ཏེ་བླང་དོར་གྱི་བློ་མིག་མ་ལྡོང་བ་བྱས་པའི་ལྟ་ཚུལ་ལ་དབུ་
མའི་ལམ་ཟེར་ཞིང་ལམ་ཁ་འདི་ལས་གཡས་གཡོན་གང་དུ་གཟུར་ཡང་
གནས་ལུགས་མཐར་ཐུག་མཐོང་བའི་རེ་བ་ཡེ་ནས་མེད་ཅེས་སྟོན་པ་ལ།
རང་ངོས་མེད་དང་མིང་རྟོག་ཕར་བཏགས་འདིར། །
བྱ་བྱེད་ཀུན་འཇོག་མཐའ་བྲལ་དབུ་མ་སྟེ། །
འདི་ལས་རགས་ཕྲ་གང་བྱས་རྟག་ཆད་མཐའ། །
ཞེས་སོ། །མི་དང་དུད་འགྲོ་སོགས་སེམས་ལྡན་གྱི་གང་ཟག་རྣམས་
ཚུགས་ཐུབ་ཏུ་མེད་པའམ་རང་ངོས་ནས་མེད་པ་གང་ཟག་གི་བདག་མེད་
དམ་དེའི་གནས་ལུགས་མཐར་ཐུག་ཡིན་ལ། སེམས་མེད་ཀྱི་ཤེས་བྱ་
རྣམས་ཚུགས་ཐུབ་ཏུ་མེད་པའམ་རང་ངོས་ནས་མེད་པ་ཆོས་ཀྱི་བདག་
མེད་དམ་དེའི་གནས་ལུགས་མཐར་ཐུག་ཡིན་ཞིང་། ཆོས་བདག་འགོག་
བྱེད་ཀྱི་རིགས་པ་རྡོ་རྗེའི་གཟེགས་མ་ལ་སོགས་པས་འགོག་ཅིང་། གང་
ཟག་གི་བདག་ནི་རྣམ་ལྔ་དང་རྣམ་བདུན་གྱིས་འགོག་ལ། དེ་གཉིས་ཀ་རྟེན་
155



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
འབྲེལ་གྱིས་འགོག་པ་ཡིན་ཞེས་སྟོན་པར། །
གང་ཟག་ཆོས་སྟེང་བདག་གཉིས་དེར་མེད་གཉིས། །
བདག་མེད་གཉིས་བཞེད་ཆོས་བདག་རྡོ་རྗེ་ཡི། །
གཟེགས་མ་ལ་སོགས་བཞིས་འགོག་གང་ཟག་བདག ། གང་
ལྔ་བདུན་གྱིས་འགོག་གཉིས་ཀའང་རྟེན་འབྲེལ་གྱིས། །
ཞེས་སོ། །
རྡོ་རྗེ་གཟེགས་མའི་གཏན་ཚིགས་ཅི་ལྟ་བུ་ཞེ་ན། །
བདག་དང་གཞན་དང་གཉིས་དང་རྒྱུ་མེད་ལས། །
སྐྱེ་བ་མེད་ཕྱིར་རང་བཞིན་སྐྱེ་བ་མེད། ། །
བདག་ལས་སྐྱེ་ན་དོན་མེད་ཐུག་མེད་འགྱུར། །
གང་དེ་དེ་མིན་རྒྱུ་འབྲས་རྟག་མཐོང་འགྱུར། །
འཇིག་རྟེན་མཐོང་འགལ་བྱ་བྱེད་ཀུན་གཅིག་འགྱུར། །
ཞེས་སྐྱེ་ལྡན་གྱི་དངོས་པོ་གང་དང་གང་ཡིན་ཡང་། ཚུགས་ཐུབ་ཏུ་
སྐྱེ་བ་མེད་དེ། ཚུགས་ཐུབ་ཏུ་སྐྱེ་ན། ཡང་ན་བདག་ལས་སྐྱེ་དགོས། ཡང་
ན། ཚུགས་ཐུབ་ཏུ་གཞན་ལས་སྐྱེ་དགོས་པ་དང་། ཡང་ན། བདག་གཞན་
གཉིས་ཀ་ལས་སྐྱེ་བ་དང་། ཡང་ན། རྒྱུ་མེད་ལས་སྐྱེ་དགོས་པ་ལ། དེ་བཞི་
བོ་གང་ཡང་མ་ཡིན་པའི་ཕྱིར་ཏེ། ཕོར་བ་དེ་ཕོར་བའི་བདག་ཉིད་ཅན་གྱི་
རྒྱུ་ལས་མི་སྐྱེ་བའི་རྒྱུ་མཚན་ནི། གལ་ཏེ་སྐྱེ་ན་དེའི་དུས་སུ་ཕོར་བ་ཡོད་
དགོས། དེ་ཡོད་ན་སླར་ཡང་སྐྱེ་བ་དོན་མེད་ཅེས་སྟོན་པར།
156



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
བདག་ལས་སྐྱེ་ན་དོན་མེད་ཅེས་སོ། །ཕོར་བ་དེ་ཉིད་རང་གི་རྒྱུ་དུས་
ནས་གྲུབ་ཟིན་ཀྱང་སླར་ཡང་སྐྱེ་དགོས་ན། ཕོར་བ་སྐྱེ་བ་ཐུག་མེད་དུ་སོང་
ནས་ཕོར་བའི་མཐར་ཐུག་པ་མེད་པར་འགྱུར་རོ་ཞེས་སྟོན་པར།
ཐུག་མེད་འགྱུར་ཞེས་སོ། །
དེ་ལྟར་ན་ཕོར་བ་གང་ཡིན་པ་དེ། དེའི་རྒྱུའི་རྫས་རྒྱུན་ཕྱི་མ་མ་ཡིན་
པར་འགྱུར་ཏེ། རྒྱུ་འཇིམ་པ་ལྟ་བུའི་བདག་ཉིད་མ་དོར་བཞིན་དུ་ཕོར་བ་སྐྱེ་
བ་ཡིན་པའི་ཕྱིར་ཞེས་སྟོན་པར། དེ་
གང་དེ་དེ་མིན་ཞེས་སོ། །
དེས་ན་ཕོར་བ་དང་དེའི་རྒྱུ་རྟག་པར་འགྱུར་བ་དང་རྒྱུ་འབྲས་ཅིག་
ཅར་མཐོང་བར་འགྱུར་བ་དང་། འཇིག་རྟེན་ན་རྒྱུ་འགགས་ནས་འབྲས་བུ་
འབྱུང་བར་མཐོང་བ་དང་འགལ་ལ། རང་ཉིད་རང་གི་བསྐྱེད་བྱ་སྐྱེད་བྱེད་
ཡིན་པས་བྱ་བྱེད་གཅིག་ཏུ་འགྱུར་རོ་ཞེས་སྟོན་པར། །
རྒྱུ་འབྲས་རྟག་མཐོང་འགྱུར། །འཇིག་རྟེན་མཐོང་འགལ་བྱ་བྱེད་ཀུན་
གཅིག་འགྱུར། །ཞེས་སོ། །
རྒྱུ་གཞན་པ་ཞིག་ལས་རང་དབང་དུ་སྐྱེ་ན་གཞན་སྐྱེ་ཟེར་ཞིང་། དེ་
ལྟར་ན་མེ་ལས་མུན་པ་འབྱུང་དགོས་པ་དང་། རྒྱུ་ཡིན་མིན་ཀུན་ལས་ཀུན་
སྐྱེ་ཆོག་པ་དང་། དེ་ལས་རང་དབང་དུ་སྐྱེ་ན་གྲོ་དང་ནས་བཞིན་དུ་རྫས་
རྒྱུན་གཅིག་ཏུ་མི་རུང་བ་དང་། མྱུ་གུ་རང་དབང་དུ་སྐྱེ་ན་ས་བོན་འགག་པ་
ལ་མི་ལྟོས་པས་དུས་མཉམ་ཡིན་དགོས་མོད། དེ་གཉིས་དུས་མཉམ་མེད་
157



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
པས་རྒྱུ་གཞན་ལས་རང་དབང་དུ་འབྲས་བུ་གཞན་སྐྱེ་བ་ཅི་ཡང་མེད་ཅེས་
སྟོན་པར།
གཞན་ལས་སྐྱེ་ན་མེ་ལས་མུན་འབྱུང་ཞིང་། །
རྒྱུ་དང་རྒྱུ་མིན་ཀུན་ལས་ཀུན་འབྱུང་འགྱུར། ། །
གཞན་ཕྱིར་རྒྱུད་གཅིག་མི་རུང་གྲོ་ནས་བཞིན། །
དུས་མཉམ་དེ་མེད་གཞན་ལས་གཞན་སྐྱེ་ཅི། ། །
ཞེས་སོ། །བོད་ཁ་ཅིག་གིས་རྒྱུ་འབྲས་ལ་སྔ་ཕྱི་བས་ཁྱབ་ཅིང་།
གཞན་སྐྱེས་ཡིན་ན་དུས་མཉམ་དགོས་པས་དེ་བཀག་ཟེར་བ་དང་། ཡང་
ཁ་ཅིག་གིས་ལྡོག་པ་གཅིག་པའི་དཔུང་འཕུལ་གྱིས་གཞན་སྐྱེ་བཀག་ཟེར་
བ་འཁྲུལ་ལོ། །ཞེས་སྟོན་པར། །
བ་སྔ་ཕྱི་གཞན་འགོག་ལྡོག་ཕུང་གཅིག་སོགས་འཁྲུལ། །
ཞེས་སོ། །ལྡོག་པ་གཅིག་པའི་དཔུང་འཕུལ་བྱ་བ་ལྡོག་པ་རིགས་
གཅིག་པ་སྟེ་རིགས་བསྒྲེའི་སྒྲུབ་བྱེད་མང་བོ་དཔུང་བསྒྲིགས་ནས་ཕྱོགས་
འཕུལ་བྱེད་པ་ལ་ཀུན་མཁྱེན་འཇིགས་མེད་དབང་བོ་(སྤྱི་ལོ ༡༧༢༨-
༡༧༩༡)དང་དབལ་མང་དཀོན་མཆོག་རྒྱལ་མཚན་གྱིས་གསུངས་ཤིང་།
མཁས་དབང་འཇིགས་མེད་དམ་ཆོས་པས་ཀྱང་དེ་ལྟར་བཤད་ནས། ལྡོག་
པ་གཅིག་པའི་དཔུང་འཕུལ་རང་གཞན་གཉིས་ཀས་བཞེད་པར་མ་ཟད།
རྣམ་དག་ཏུ་སོང་ན་རིགས་པ་སྟོབས་ཆེ་གསུང་། མཁས་དབང་དཔའ་རིས་
རབ་གསལ་བས། རིགས་པ་མི་ཤེས་པའི་སུན་འབྱིན་ལ་གོ་དགོས་པ་ལྟ་
158



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
བུ་ཞིག་རྗེའི་འཇུག་འགྲེལ་ལ་བརྟེན་ནས་བསྒྲུབས་སོ། །དཀྱུས་ལ་འཇུག་
པར་བྱ་སྟེ། མཐའ་བཞིའི་སྐྱེ་བ་མི་འདོད་ཅིང་གཞན་སྐྱེ་འཇིག་རྟེན་གྱི་ཐ་
སྙད་དུ་ཡང་མེད་པར་བཤད་པའི་ཕྱིར་ན་སྟག་ཚང་བས་སྐབས་འདིར་
གཞན་སྐྱེ་འདོད་པར་བཤད་པ་སྨྱོན་པའི་ཟློས་གར་ལྟར་སྙིང་བོ་མེད་དོ་
ཞེས་སྟོན་པར། །
མཐའ་བཞི་མི་འདོད་གཞན་སྐྱེ་འཇིག་རྟེན་དུའང་། །
མེད་པར་བཤད་ཕྱིར་འདིར་འདོད་སྨྱོན་པའི་གར། །
ཞེས་སོ། །བདག་ལས་མི་སྐྱེ་བ་དང་གཞན་ལས་མི་སྐྱེ་ན་གཉིས་ཀ་
ལས་སྐྱེ་བ་ཁེགས་པ་དང་། རྒྱུ་མེད་དུ་སྐྱེ་ན་འབད་པ་དོན་མེད་དུ་འགྱུར་
བར་མ་ཟད། འཇིག་རྟེན་ན་རྒྱུ་མ་བསྒྲུབས་ན་འབྲས་བུ་མི་འབྱུང་བ་དང་
འགལ་ལ། རྒྱུ་ཀུན་ལས་འབྲས་བུ་ཀུན་འབྱུང་བར་འགྱུར་ཏེ། རྒྱུ་མེད་དུ་
སྐྱེ་བའི་ཕྱིར། རྟགས་ཁས། ཞེས་སྟོན་པར། །
བདག་གཞན་རེ་རེའི་མིན་ཕྱིར་གཉིས་སྐྱེའང་ཁེགས། །
རྒྱུ་མེད་སྐྱེ་ན་འབད་པ་དོན་མེད་ཅིང༌། །
མཐོང་དང་འགལ་ལ་ཀུན་ལས་ཀུན་སྐྱེའང་འགྱུར། །
ཞེས་སོ། །
གཞན་ལས་སྐྱེ་ན་ཡོད་མེད་གཉིས་མིན་གྲང་། །
ཡོད་ལ་ཅི་དགོས་མེད་ལ་བྱ་བྱེད་བྲལ། །
གཉིས་ཡིན་དེས་བསལ་གཉིས་བྲལ་ལ་དེ་ཅི། །
159



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
དངོས་པོ་བདེན་པར་རྒྱུ་ཡིས་བསྐྱེད་མིན་ཏེ། །
གཅིག་གིས་གཅིག་མིན་དུ་མས་གཅིག་མི་བསྐྱེད། །
གཅིག་གིས་དུ་མིན་དུ་མས་དུ་མའང་མིན། །
གཅིག་གིས་གཅིག་བསྐྱེད་སྒྲུབ་བྱེད་གཞན་རུང་ཕྱིར། །
འདིར་ནི་དགག་བྱའི་ཁྱད་པར་མི་སྦྱོར་འཁྲུལ། །
ཞེས་གཞན་ལས་སྐྱེ་ན་རྒྱུ་དེས་འབྲས་བུ་རང་བཞིན་གྱིས་ཡོད་པ་
དང་། གཏན་ནས་མེད་པ་དང་། ཡོད་མེད་གཉིས་ཀ་ཡིན་པ་དང་། ཡོད་
མེད་གཉིས་གང་ཡང་མིན་པ་རྣམས་ལས་གང་སྐྱེད་གྲང་སྟེ་བརྟག་གོ །དེ་
ལ་འབྲས་བུ་རང་བཞིན་གྱིས་ཡོད་པ་ལ་སྐྱེད་བྱེད་ཀྱི་རྐྱེན་ཅི་ཞིག་དགོས།
གཏན་ནས་མེད་པ་ལ་བསྐྱེད་བྱ་སྐྱེད་བྱེད་ཀྱི་བྱ་བྱེད་དང་བྲལ་ལ། གཉིས་
ཀ་ཡིན་པ་སྔར་གྱི་རིགས་པ་དེས་བསལ་ཅིང་། གཉིས་ཀ་དང་བྲལ་བ་སྟེ་
གང་ཡང་མིན་པ་ལ་སྐྱེད་བྱེད་ཀྱི་རྐྱེན་དེས་ཅི་ཞིག་བྱ་སྟེ་དགོས་པ་མེད་
དོ། །དངོས་པོ་རྣམས་བདེན་པར་རྒྱུ་ཡིས་བསྐྱེད་པ་མིན་ཏེ། དོན་དམ་པར་
རྒྱུ་གཅིག་གིས་འབྲས་བུ་གཅིག་བསྐྱེད་པ་མིན་ཞིང་། དོན་དམ་པར་རྒྱུ་
དུ་མས་འབྲས་བུ་དུ་མའང་བསྐྱེད་པ་མིན་པའི་ཕྱིར་རོ། །རྒྱུ་གཅིག་གིས་
འབྲས་བུ་གཅིག་སྐྱེད་པ་ཡོད་པར་སྒྲུབ་པའི་ཕྱིར་དང་། རྒྱུ་དུ་མས་འབྲས་
བུ་གཅིག་སྐྱེད་པ་སོགས་གཞན་རྣམས་ཀྱང་རུང་བ་སྟེ་ཡོད་པའི་ཕྱིར་
རྟགས་ཟུར་བཞི་བོ་འདིར་དོན་དམ་པ་སོགས་དགག་བྱའི་ཁྱད་པར་མི་
སྦྱོར་བ་ནི་འཁྲུལ་བར་ཤེས་པར་བྱའོ། །ཞེས་པའོ། ། །
160



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ། །
རྟེན་འབྱུང་མིན་པའི་ཆོས་ནི་འདིར་མེད་ལ། ། །
རྟེན་འབྱུང་ཕྲད་ལྟོས་བརྟེན་ནས་གྲུབ་ཙམ་ཕྱིར། །
ཆོས་ཀུན་ཚུགས་ཐུབ་རང་ངོས་གྲུབ་རྣམས་མིན། །
ཟབ་རྒྱས་མཐའ་གཉིས་སེལ་འདི་རིགས་པའི་རྒྱལ། །
དེ་ཕྱིར་དོན་དམ་ཚུགས་ཐུབ་ནམ་མཁའ་ཟ། །
སུས་ཀྱང་ཚད་གྲུབ་ཚུགས་ཐུབ་དོན་མ་བྱས། །
ཞེས་རྟེན་འབྱུང་མིན་པའི་ཆོས་ནི་དབུ་མ་བའི་ལུགས་འདིར་མེད་
ལ། རྟེན་འབྱུང་ནི་ཕྲད་ནས་གྲུབ་པ་དང་ལྟོས་ནས་གྲུབ་པ་དང་བརྟེན་ནས་
གྲུབ་པ་ཙམ་ཡིན་པའི་ཕྱིར་གཟུགས་སོགས་ཕྱི་ནང་གི་ཆོས་ཀུན་ཚུགས་
ཐུབ་དང་རང་ངོས་ནས་གྲུབ་པ་རྣམས་མིན་ཞིང་། རྟེན་འབྱུང་གི་རྟགས་
ཀྱིས་བདེན་མེད་སྒྲུབ་སྐབས་སུ་བསྒྲུབ་བྱའི་ཆོས་ཀྱི་དོན་ཡིད་ལ་བྱེད་པ་
དེར་ཟབ་པའི་ཉམས་ལེན་དང་རྟགས་ཀྱི་དོན་ཡིད་ལ་བྱེད་པ་དེར་རྒྱ་ཆེ་
བའི་ཉམས་ལེན་ཚང་བས། རིམ་བཞིན་རྟག་པ་དང་ཆད་པའི་མཐའ་གཉིས་
སེལ་བའི་ཕྱིར་འདི་ནི་རིགས་པའི་རྒྱལ་བོ་ཡིན་པ་དང་། ཡང་ན། རྟེན་
འབྲེལ་ཡིན་པའི་རྒྱུ་མཚན་གཅིག་ཉིད་རང་བཞིན་མེད་པ་དང་ཡོད་ཙམ་
ཡིན་པ་གཉིས་ཀའི་རྒྱུ་མཚན་དུ་འབྲེལ་བས་རིགས་པའི་རྒྱལ་བོ་ཡིན་
ཞིང་། ཁ་ཅིག་གིས་དོན་དམ་དང་ཚད་གྲུབ་དང་ཚུགས་ཐུབ་དོན་གཅིག་ཏུ་
འདོད་པ་ནི་ནམ་མཁའ་ཟ་བར་འདོད་པ་དང་འདྲ་སྟེ། གྲུབ་མཐའ་སྨྲ་བ་བཞི་
བོ་སུས་ཀྱང་ཚད་གྲུབ་ཚུགས་ཐུབ་གཉིས་དོན་གཅིག་ཏུ་མ་བྱས་པའི་
161



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཕྱིར་ཞེས་པའོ། །
རང་དབང་བདག་མེད་ཕུང་མིན་དེ་གཞན་མིན། །
ཕུང་བོའི་རྟེན་མིན་ཕུང་བོར་བརྟེན་པའང་མིན། །
ཕུད་དང་མི་ལྡན་དབྱིབས་མིན་ཚོགས་མིན་ཕྱིར། །
ཤིང་རྟ་བཞིན་ཏེ་ཆོས་རྣམས་ཀུན་ལ་སྦྱར། །
ཞེས་གདགས་གཞི་ཕུང་བོ་ལ་བཏགས་པ་ཙམ་མ་གཏོགས་པ་རང་
དབང་བའི་བདག་ནི་མེད་པ་ཡིན་ཏེ། གདགས་གཞི་ཕུང་བོ་རྣམས་གང་
ཟག་མིན་ཞིང་། གང་ཟག་དེ་གདགས་གཞི་ཕུང་བོ་ལས་ངོ་བོ་གཞན་མིན་
ལ། གང་ཟག་དེ་གདགས་གཞིའི་ཕུང་བོའི་རྟེན་མིན་ཞིང་། གང་ཟག་དེ་དོན་
དམ་པར་གདགས་གཞི་ཕུང་བོར་བརྟེན་པའང་མིན་ལ། གང་ཟག་དེ་དོན་
དམ་པར་ཕུང་བོ་དང་མི་ལྡན་པ་དང་། གདགས་གཞི་ཕུང་བོའི་དབྱིབས་
གང་ཟག་མིན་ཞིང་། གདགས་གཞི་ཕུང་བོའི་ཚོགས་པ་གང་ཟག་མིན་པའི་
ཕྱིར། དཔེར་ན་ཤིང་རྟ་སྔར་ལྟར་བཙལ་ན་རང་དབང་བའི་ཤིང་རྟ་རྙེད་རྒྱུ་
མེད་པ་བཞིན་ཡིན་ཏེ། རྣམ་བདུན་གྱི་དཔྱད་པ་འདི་བུམ་པ་སོགས་ཆོས་
རྣམས་ཀུན་བདེན་མེད་དུ་སྒྲུབ་བྱེད་ལ་སྦྱར་དགོས་ཞེས་པའོ། །གསལ་
བར་བཤད་ན། ཤིང་རྟའམ་འཕྲུལ་འཁོར་ནི་རང་གི་ལྷུ་ལག་སོགས་ཚོགས་
ཙམ་མ་ཡིན་ཡང་ཚོགས་པ་ལ་བརྟེན་ནས་འབྱུང་གི་ཡོད་པ་ལྟར། ཤེས་བྱ་
གཞན་པ་དག་ཀྱང་གདགས་གཞི་ཚོགས་ཙམ་མ་ཡིན་ཡང་གདགས་གཞི་
ལ་བརྟེན་ནས་འབྱུང་ཞིང་། ཚོགས་ཙམ་མ་ཡིན་པ་ནི་དེའི་ལྷུ་ལག་རྣམས་
162



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཕྱོགས་གཅིག་ཏུ་སྤུངས་ན་ཚོགས་ཙམ་ཡིན་ཡང་ཤིང་རྟ་དང་འཕྲུལ་
འཁོར་མ་ཡིན་པ་དང་། དེ་དག་བསྒྲིགས་ཚར་ཡང་ཤིང་རྟའོ་སྙམ་པའི་བློ་
མ་སྐྱེས་ན་ཤིང་རྟའི་བྱ་བ་བྱེད་མི་ཐུབ་པ་བཞིན་ནོ། །ལེགས་ལྡན་གྱིས་
དྲངས་པའི་མདོ་ཚིག་སྟེ། །
ཇི་ལྟར་ཡན་ལག་ཚོགས་རྣམས་ལ། ། །
བརྟེན་ནས་ཤིང་རྟར་བརྗོད་པ་ལྟར། ། ་་་་་
དེ་བཞིན་ཕུང་བོ་རྣམས་བརྟེན་ནས། ། :
ཀུན་རྫོབ་སེམས་ཅན་ཞེས་བྱའོ། ། །
ཞེས་པ་རང་སྡེའི་གྲུབ་མཐའ་ཕལ་ཆེ་བས་གང་ཟག་འཇོག་ཚུལ་སྟོན་
པའི་ཚིག་ཏུ་ངོས་བཟུང་ནས་གོ་བ་མི་འདྲ་བ་རེ་བྱས་ཏེ་བཤད་ཚུལ་ནི།
དོན་སྨྲ་ཕལ་ཆེ་བས་ཡ་གྱལ་ལ་བརྟེན་ནས་ཚོགས་པ་འཇོག་དགོས་པས།
ཕུང་བོ་ཚོགས་ཙམ་གང་ཟག་ཏུ་འཇོག་པ་ལུང་དེའི་དོན་ཡིན་ཟེར། སེམས་
ཙམ་པས་གང་ཟག་བཙལ་ན་རྙེད་དགོས་ཤིང་ཕུང་བོའི་ནང་ནས་གཞན་མ་
རྙེད་པས་ཀུན་གཞི་འཇོག་དགོས་པ་ལུང་དོན་རིགས་པས་སྒྲུབ་ཚུལ་ཡིན་
ཟེར། རང་རྒྱུད་པས་གང་ཟག་ཕུང་བོ་རྣམས་ལ་བརྟེན་ནས་འཇོག་པར་
གསུངས་པས། འཇོག་བྱེད་གཞན་ཞིག་དགོས་པ་ཤུགས་ལ་ཐོན་ཅིང་།
རྟོག་པ་ཙམ་གྱིས་འཇོག་མི་ནུས་པས། ཡུལ་གྱི་རང་མཚན་ལ་མ་འཁྲུལ་
བའི་བློ་གནོད་མེད་ཅིག་ལ་སྣང་བའི་དབང་གིས་འཇོག་དགོས། འོན་ཀྱང་
དེར་སྣང་བ་ཙམ་གྱིས་མི་ཆོག་པར་གདགས་གཞི་དེའི་ངོས་ནས་ཀྱང་གྲུབ་
163



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
དགོས་ཏེ། དེའི་ངོས་ནས་གྲུབ་མ་གྲུབ་ལ་མི་ལྟོས་ན་མིའི་ཕུང་སོགས་འགྲོ་
བ་གཞན་གྱི་གདགས་གཞིར་ཐལ་བའི་སྐྱོན་འབྱུང་བས། འདིར་ཕུང་བོ་
རྣམས་བརྟེན་ཞེས་པ་དེ་ལ་དགག་ཕྱོགས་ནས་འཇོག་བྱེད་གཞན་ལ་ལྟོས་
མེད་དུ་མ་གྲུབ་པ་དང་། སྒྲུབ་ཕྱོགས་གདགས་གཞི་རང་གི་ངོས་ཀྱང་གྲུབ་
དགོས་པས་གོ་དོན་གཉིས་ཡོད་ཅེས་ཟེར་རོ། །ཐལ་འགྱུར་བས་དོན་སྨྲ་
འགོག་སྐབས། ཕུང་བོའི་ཚོགས་ཙམ་གང་ཟག་མ་ཡིན་པར་ཐལ། ཕུང་
བོ་ཚོགས་པ་ལ་བརྟེན་ནས་གང་ཟག་འཇོག་པར་མདོ་ལས་གསུངས་པའི་
ཕྱིར། ཁྱབ་སྟེ། ལྷས་བྱིན་ལ་བརྟེན་ནས་ལྡང་བ་ལ་ལྷས་བྱིན་ལས་གཞན་
ཞིག་དགོས་པའི་ཕྱིར་རོ། །སེམས་ཙམ་པའི་དེ་མི་འཐད་པར་ཐལ། ཕུང་བོ་
རྣམས་ཞེས་ཆ་མ་ཕྱེ་བར་གསུངས་པ་དང་དེ་ཉིད་གང་ཟག་ཏུ་མ་གསུངས་
པར་དེ་ལ་བརྟེན་ནས་འཇོག་པར་གསུངས་པའི་ཕྱིར། རང་རྒྱུད་པའི་གང་
ཟག་གདགས་གཞིའི་ཕུང་བོའི་ངོས་ནས་གྲུབ་པར་འདོད་པ་མི་འཐད་
པར་ཐལ། མདོ་ལས་ཕུང་བོ་རྣམས་ལ་བརྟེན་ནས་འཇོག་པར་གསུངས་
པའི་ཕྱིར། ཁྱབ་སྟེ། གདགས་གཞིའི་ངོས་ནས་བཞག་ན་གདགས་གཞིའི་
ཕྱོགས་སུ་གཏོགས་ཀྱི། བཏགས་ཆོས་སུ་མི་འགྲོ་བའི་ཕྱིར་ཏེ། དཔེར་ན།
ཚུར་རི་ཕ་རི་ལ་ལྟོས་པས་ཕར་རིའི་ངོས་ནས་གྲུབ་ལུགས་མེད་པ་བཞིན་
ཞེས་མཁས་གྲུབ་ཆེན་པོ་གུང་ཐང་འཇམ་པའི་དབྱངས་(སྤྱི་ལོ༡༧༦༢-
༡༨༢༣)ཀྱིས་གསུངས་ཤིང་། ཤིང་རྟ་རང་དབང་དུ་གྲུབ་པ་དང་ཤིང་རྟ་
ཤིང་རྟའི་ངོས་ནས་གྲུབ་པ་ཤིང་རྟ་རང་ངོས་ནས་གྲུབ་པའི་ཚད་ཡིན་ཞིང་།
164



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཤིང་རྟ་ཚུགས་ཐུབ་ཏུ་གྲུབ་པ་ཙམ་རང་ངོས་ནས་གྲུབ་པའི་ཚད་མིན་པར་
ཀུན་མཁྱེན་བླ་མའི་ལྷག་མཐོང་མཆན་དུ་གསུངས་སོ། །
སྐབས་འགར་ཚུལ་གསུམ་མཐུན་སྣང་ཚད་གྲུབ་དང་། །
རྟགས་ཙམ་བཞེད་ཀྱང་རང་དབང་ཚད་མིན་ཕྱིར། ། །
རང་རྒྱུད་མི་འདོད་ལུགས་འདིར་རང་རྒྱུད་འཁྲུལ། །
ཞེས་ཐལ་འགྱུར་བ་ནང་ཕན་ཚུན་ཟབ་རྒྱས་ཀྱི་དོན་འགའ་ཞིག་ལ་
བརྒལ་བརྟག་བྱེད་པའི་སྐབས་འགར་རྒོལ་བ་གཉིས་ཀ་ལ་ཚུལ་གསུམ་
མཐུན་སྣང་བར་ཚད་མས་གྲུབ་པ་དང་རྟགས་མཐུན་སྣང་བ་ཙམ་ཡོད་པར་
བཞེད་ཀྱང་། རང་དབང་བའི་ཚད་མས་གྲུབ་པར་འདོད་པ་མིན་པའི་ཕྱིར་
རང་རྒྱུད་ཀྱི་སྦྱོར་བ་མི་འདོད་པས། ཁ་ཅིག་གིས་ལུགས་འདིར་རང་རྒྱུད་
ཐ་སྙད་དུ་ཡོད་པར་འདོད་པ་ནི་འཁྲུལ་ལོ་ཞེས་པའོ། །
དབྱེ་གཞི་ཤེས་བྱ་དབྱེ་ངོ་བདེན་པ་གཉིས། །
མང་མིན་ཉུང་ན་མི་འདུ་དེར་གྲངས་ངེས། །
གནས་ལུགས་མི་རུང་ཀུན་ཀྱིས་མངོན་སོགས་ཕྱིར། །
བདེན་གཉིས་ངོ་བོ་དབྱེར་མེད་ལྡོག་པས་འབྱེད། །
ཅེས་དབྱེ་གཞི་ལ་དབྱེ་ན་ཀུན་རྫོབ་དང་དོན་དམ་བདེན་པ་གཉིས་
ཡོད་ལ། དེ་ལས་མང་མི་དགོས་ཤིང་ཉུང་ན་མི་འདུ་བས་བདེན་པ་
གཉིས་པོ་དེར་གྲངས་ངེས་པ་དང་། བདེན་པ་གཉིས་ངོ་བོ་ཐ་དད་ཡིན་
ན། གཟུགས་བདེན་མེད་དེ་གཟུགས་ཀྱི་གནས་ལུགས་སུ་མི་འཐད་པར་
165



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
འགྱུར་ལ། བདེན་པ་གཉིས་ལྡོག་པ་གཅིག་ཡིན་ན་གནས་ལུགས་དོན་དམ་
བདེན་པ་དེ་སོ་སོའི་སྐྱེ་བོ་ཀུན་ཀྱིས་མངོན་སུམ་གྱི་སྤྱོད་ཡུལ་དུ་འགྱུར་
བས་མི་རུང་བས། བདེན་པ་གཉིས་ངོ་བོ་དབྱེར་མེད་དམ་གཅིག་དང་།
ལྡོག་པ་སོ་སོར་འབྱེད་དགོས་ཞེས་པའོ། །ད་དུང་གསལ་བར་བཤད་
ན། ཕོར་བ་ཕོར་བའི་གནས་ལུགས་མ་ཡིན་ཏེ། ཡིན་ན་ཕོར་བ་མཐོང་
དུས་ཕོར་བའི་གནས་ལུགས་མཐོང་དགོས་པར་འགྱུར་བ་དང་། ཕོར་
བའི་གནས་ལུགས་ཕོར་བ་ལས་ངོ་བོ་གཞན་མ་ཡིན་ཏེ། ཡིན་ན་ཕོར་བ་
ཚུགས་ཐུབ་ཏུ་མེད་པ་དེ་ཕོར་བའི་གནས་ལུགས་མ་ཡིན་པར་འགྱུར་
བས། ཕོར་བ་དང་ཕོར་བའི་གནས་ལུགས་གཉིས་ངོ་བོ་གཅིག་ལ་ལྡོག་པ་
ཐ་དད་ཡིན་ཞེས་པའོ། །
མཚན་ཉིད་རིགས་ཤེས་ཐ་སྙད་བློ་གང་ལ། །
དོན་དམ་ཐ་སྙད་དཔྱོད་སོང་དེ་རྙེད་རིམ། །
ཞེས་སྟོང་ཉིད་རྟོགས་པའི་བློ་དེ་རང་ཉིད་ལ་སྟོང་ཉིད་རྟོགས་པའི་
བློར་སོང་བ། རང་ཉིད་དོན་དམ་བདེན་པ་ཡིན་པའི་མཚན་ཉིད། དཔེར་
ན་ཕོར་བ་ཚུགས་ཐུབ་དང་རང་ངོས་ནས་མེད་པ་ལྟ་བུའོ། །ཐ་སྙད་རྟོགས་
པའི་བློ་དེ་རང་ཉིད་ལ་ཐ་སྙད་རྟོགས་པའི་བློར་སོང་བ་རང་ཉིད་ཀུན་རྫོབ་
བདེན་པ་ཡིན་པའི་མཚན་ཉིད། དཔེར་ན་ཕོར་བ་ལྟ་བུའོ། །འདི་གསལ་
བར་བཤད་ན། སྟོང་ཉིད་རྟོགས་པའི་རྣམ་མཁྱེན་དེས་བུམ་པ་རྟོགས་ཀྱང་།
དེ་བུམ་པ་ལ་ཐ་སྙད་རྟོགས་པའི་བློ་ཡིན་གྱི་སྟོང་ཉིད་རྟོགས་པའི་བློ་མ་
166



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཡིན་ཏེ། བུམ་པ་དེ་ཐ་སྙད་བདེན་པ་ཡིན་གྱི་དོན་དམ་མ་ཡིན་པའི་ཕྱིར་
རོ། །དེས་ན། སྟོང་ཉིད་རྟོགས་པའི་བློས་རྟོགས་བྱ། དོན་དམ་བདེན་པའི་
མཚན་ཉིད་ཡིན་ན། ཕོར་བ་ཡང་དོན་དམ་བདེན་པ་རེད་འགྲོ་ཡང་། དོན་
དམ་དཔྱོད་པའི་བློ་རང་ཉིད་ལ་དོན་དམ་དཔྱོད་བྱེད་དུ་སོང་བ་ཟེར་ན་ཕོར་
བ་ལ་དེ་མ་ཚང་བ་ཡིན་ལ། དེ་བཞིན་དུ་ཐ་སྙད་རྟོགས་པའི་བློས་རྟོགས་
བྱ། དོན་དམ་བདེན་པའི་མཚན་ཉིད་དུ་བཞག་ན། ཕོར་བ་ཚུགས་ཐུབ་ཏུ་
མེད་པ་ཡང་ཐ་སྙད་བདེན་པ་རེད་འགྲོ་ཡང་། ཐ་སྙད་རྟོགས་པའི་བློ་རང་
ཉིད་ལ་ཐ་སྙད་དཔྱོད་བྱེད་དུ་སོང་བ་ཟེར་ན་ཕོར་བ་ཚུགས་ཐུབ་ཏུ་མེད་པ་
ལ་དེ་མ་ཚང་བ་ཡིན་ནོ། །འོན་ཀྱང་འདི་ནི་རྗེ་བླ་མའི་འཇུག་འགྲེལ་ལྟར་ཏེ་
གཞན་རྩ་ཤེས་འགྲེལ་ཆེན་ལྟར་ན་རིགས་ཤེས་གཉིས་ཀྱི་རྙེད་དོན་འགལ་
བ་ཡིན་ཞིང་དགོངས་པ་གཅིག་ཏུ་དྲིལ་ཚུལ་དཔྱད་པར་བྱའོ། །
དོན་དང་དམ་པའང་བདེན་ཕྱིར་དོན་དམ་བདེན། །
སྒྲིབ་ཕྱིར་ཀུན་རྫོབ་ངོར་བདེན་ཀུན་རྫོབ་བདེན། །
ཞེས་སྒྲ་བཤད་ནི། ཤེས་པར་བྱ་བའི་དོན་ཡིན་པ་དང་དོན་གྱི་མཆོག་
གམ་དམ་པའང་ཡིན་པ་དང་སྣང་ཚུལ་དང་གནས་ཚུལ་མཐུན་པའི་མི་བསླུ་
བའམ་བདེན་པ་ཡིན་པའི་ཕྱིར་དོན་དམ་བདེན་པ་དང་། བདེན་འཛིན་གྱི་
མ་རིག་པ་ནི་གནས་ལུགས་མཐོང་བ་ལ་སྒྲིབ་པའི་ཕྱིར་ཀུན་རྫོབ་ཅེས་བྱ་
ལ། ཐ་སྙད་པའི་ཆོས་རྣམས་མ་རིག་པ་དེའི་ངོར་བདེན་པས་ན་ཀུན་རྫོབ་
བདེན་པ་ཞེས་བྱའོ། ། །
167



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
དོན་དམ་དབྱེ་བ་གཉིས་བཞི་བཅུ་དྲུག་སོགས། །
སྐྱེ་འཕགས་བློ་གཉིས་ཡུལ་བཅས་རྣམ་གྲངས་གཞན། །
ཞེས་དོན་དམ་བདེན་པ་ལ་དབྱེ་ན་ཆོས་དང་གང་ཟག་གི་བདག་མེད་
གཉིས་དང་། དངོས་པོ་དངོས་མེད་དང་རང་གཞན་གྱི་སྟོང་ཉིད་བཞི་དང་།
སྟོང་ཉིད་བཅུ་དྲུག་དང་དེ་གཉིས་བསྡོམས་པའི་ཉི་ཤུ་སོགས་སྟོང་གཞིའི་སྒོ་
ནས་མི་འདྲ་བ་དུ་མ་ཡོད་ལ། སྐྱེ་འཕགས་ཀྱི་རྒྱུད་ཀྱི་སྟོང་ཉིད་རྟོགས་པའི་
བློ་གཉིས་སྣང་དང་བཅས་པ་རྣམས་ཡུལ་དང་བཅས་པ་སྒྲས་བརྗོད་ཀྱིས་
དབྱེ་བའི་རྣམ་གྲངས་པའི་དོན་དམ་དང་དེ་ལས་གཞན་པ་གཉིས་སྣང་མེད་
པའི་བློ་དང་དེའི་ཡུལ་རྣམ་གྲངས་མ་ཡིན་པའི་དོན་དམ་ཡིན་ནོ་ཞེས་པའོ། །
དབུ་མ་རང་ལུགས་ཀུན་རྫོབ་ཡང་ལོག་མིན། །
འཇིག་རྟེན་ཤེས་ངོར་མི་དང་གཟུགས་བརྙན་སོགས། །
བདེན་དང་མི་བདེན་ཡང་དག་ལོག་པ་ཙམ། །
ཞེས་དབུ་མ་ཐལ་འགྱུར་བའི་རང་ལུགས་ལ་ཀུན་རྫོབ་བདེན་པ་ལ་
ཡང་དག་ཀུན་རྫོབ་དང་ལོག་པའི་ཀུན་རྫོབ་ཀྱི་དབྱེ་བ་མེད་ཀྱང་། འཇིག་
རྟེན་པའི་ཤེས་ངོར་མིའི་བྱད་བཞིན་དང་བྱེད་བཞིན་གཟུགས་བརྙན་
གཉིས་ལ་བདེན་དང་མི་བདེན་ཞེས་པའི་ཐ་སྙད་ཐོབ་ཏུ་རུང་བའི་ཕྱིར་རིམ་
བཞིན་ཡང་དག་ཀུན་རྫོབ་དང་ལོག་པའི་ཀུན་རྫོབ་ཙམ་ཡིན་ཞེས་པའོ། །
བློ་རྗེ་གཉིས་ཀས་སྔོན་པོ་བདེན་འཛིན་གྱི་བློ་ལྟ་བུ་ལོག་པའི་ཀུན་རྫོབ་མ་
ཡིན་ཏེ། སྟོང་ཉིད་ལ་བློ་ཁ་མ་ཕྱོགས་པའི་རྒྱུད་ཀྱི་ཚད་མས་ཁྱོད་ལོག་
168



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
པའི་ཀུན་རྫོབ་ཏུ་འཇོག་མི་ཐུབ་པའི་ཕྱིར། ཁྱབ་སྟེ། རྣམ་བཤད་ལས། མ་
རིག་པས་བསླད་པའི་ཡུལ་དང་ཡུལ་ཅན་རྣམས་ལོག་པའི་ཀུན་རྫོབ་ཏུ་
ཅིའི་ཕྱིར་མི་འཇོག་ཅེ་ན། ཞེས་པ་ནས། མ་རིག་པའི་བག་ཆགས་ཀྱིས་
བསླད་པ་ནི་འཁྲུལ་བར་ཐ་སྙད་པའི་ཚད་མས་མི་འགྲུབ་པའི་ཕྱིར། ཞེས་པ་
ཁུངས་སུ་དྲངས་སོ། ། དེ་ལ་
ཐ་སྙད་རིགས་ཤེས་སྔོན་གྲོགས་ཐབས་ཐབས་བྱུང་། །
ཞེས་ཐ་སྙད་པའི་ཤེས་པའམ་ཐ་སྙད་ཚད་གྲུབ་ནི་རིགས་ཤེས་ཀྱི་
སྔོན་དུ་འགྲོ་བ་དང་གྲོགས་སུ་གྱུར་པ་སྟེ། ཐ་སྙད་ཚད་གྲུབ་ནི་ཐབས་སམ་
རྒྱུ་དང་དོན་དམ་རིགས་ཤེས་ནི་ཐབས་དེ་ལས་བྱུང་བ་ཡིན་པའི་ཕྱིར་རོ་
ཞེས་པའོ། ། །
དགོས་པ་ལྟ་ཀུན་བཟློག་དང་སྤང་བླང་ཕྱིར། །
གནས་སྐབས་གསུམ་པར་སྟོང་མིན་སྤྲོས་བྲལ་འཁྲུལ། །
ཞེས་བདེན་གཉིས་བསྟན་པའི་དགོས་པ་རྟག་ཆད་ཀྱི་ལྟ་བ་ཀུན་
བཟློག་ཕྱིར་དང་ལས་འབྲས་ལ་སྤང་བླང་ཕྲ་མོ་ནས་འབྱེད་ཆེད་ཡིན་པས།
སྟག་ལོས་བཞི་བརྒྱ་བའི་ལུང་ལ་བརྟེན་ནས་གནས་སྐབས་དང་བོར་ལས་
འབྲས་དང་། གཉིས་པར་བདག་མེད་དམ་སྟོང་ཉིད་སྒོམ་པ་དང་། གསུམ་
པར་སྟོང་ཉིད་མ་ཡིན་པའི་སྤྲོས་བྲལ་སྒོམ་དགོས་པར་འདོད་པ་འཁྲུལ་ཞེས་
པའོ། །འོ་ན། བཞི་བརྒྱ་བའི་ལུང་དོན་གང་ཞེ་ན། དང་བོར་ལས་འབྲས་དང་།
གཉིས་པར་མི་རྟག་སོགས་བཅུ་དྲུག་རྟོགས་པའི་སྒོ་ནས་བདག་འཛིན་
169



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
རགས་པ་གཉིས་བཟློག་པ་དང་། གསུམ་པར་སྟོང་ཉིད་ཕྲ་མོ་བསྒོམས་ཏེ་
མངོན་དུ་གྱུར་སྟོབས་ཀྱིས་ཀུན་བཏགས་དང་ལྷན་སྐྱེས་ཀྱི་ལྟ་ངན་ཀུན་དྲི་
མ་དང་བཅས་པ་འཇོམས་པར་མདོ་སྔགས་བཞེད་པ་ཡིན་ཞེས་སྟོན་པར། །
དང་བོར་ལས་འབྲས་སོགས་ཀྱིས་བསོད་མིན་བཟློག ། །
བར་དུ་མི་རྟག་སོགས་ཀྱི་བདག་གཉིས་བཟློག ། །
ཐ་མར་དེ་ཉིད་མངོན་དུ་གྱུར་རིམ་གྱིས། །
ལྟ་ཀུན་དྲི་བཅས་འཇོམས་པར་མདོ་སྔགས་བཞེད། །
ཅེས་སོ། །གྲུབ་རྩ་མཆན་ཅན་ལས། བར་དུ་མི་རྟག་སོགས་ཀྱིས་
བདག་གཉིས་འགོག། ཅེས་ཡོད་དོ། །
སྒོམ་རིམ་ལྔ་ཡོད་མཁས་པའི་གསུང་ལ་ལྟོས། །
ཞེས་ཟབ་མོའི་དོན་དེ་སྒོམ་པའི་ཚུལ་གྱི་རིམ་པ་ལྔ་ཡོད་དེ། ལས་
དང་བོ་བས་ལྟ་བ་ལ་མྱོང་བ་འདོན་ཚུལ། ཞི་ལྷག་རྗེས་མཐུན་པ་སྒོམ་
ཚུལ། དངོས་གནས་སྒོམ་ཚུལ། མངོན་སུམ་དུ་རྟོགས་ནས་སྒོམ་ཚུལ།
རྫོགས་རིམ་པས་སྒོམ་ཚུལ་བཅས་མཁས་པའི་གསུང་ངག་ལ་ལྟོས་
ཞེས་པའོ། ། ། ་་།
སྟོང་ཉིད་ཇི་བཞིན་ཐ་སྙད་འཇོག་མཚམས་དཀའ། །
བདེན་གཉིས་གང་ལས་ཉམས་ཕུང་མཐར་ལྷུང་ཕྱིར། །
འདི་གཉིས་ཉེ་རིང་མི་རིགས་ཟུང་འབྲེལ་གཅེས། །
ཞེས་རང་ངོས་ནས་མ་གྲུབ་པའི་སྟོང་བ་ཉིད་ཇི་ལྟར་རྟོགས་དཀའ་
170



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
བ་བཞིན་དུ་མིང་ཙམ་ལ་བྱ་བྱེད་ཐམས་ཅད་འཐད་པའི་ཐ་སྙད་ཀྱི་འཇོག་
མཚམས་ཤིན་ཏུ་དཀའ་ཞིང་། ཀུན་རྫོབ་ལས་ཉམས་ན་ཆད་མཐར་ལྟུང་
ནས་ངན་འགྲོར་འགྲོ་བ་དང་དོན་དམ་ལས་ཉམས་ན་རྟག་མཐར་ལྟུང་ནས་
ཐར་བ་མི་ཐོབ་པས་ཕུང་ལ་སྦྱོར་ཕྱིར་བདེན་གཉིས་ལ་ཉེ་རིང་བྱེད་པ་མི་
རིགས་པར་ཟུང་འབྲེལ་བྱེད་དགོས་ཞེས་པའོ། །
མཚན་ཉིད་གསུམ་མཚུངས་རང་བཞིན་གཞན་དབང་ལ། །
བྱིས་པར་ཀུན་བཏགས་རྒྱལ་ལ་ཡོངས་གྲུབ་བཞེད། །
ཅེས་མཚན་ཉིད་གསུམ་གྱི་འཇོག་ལུགས་རང་རྒྱུད་པའི་སྐབས་སུ་
བཤད་པ་དང་མཚུངས་ཤིང་། སྦྲུལ་དེ་ཐག་ཁྲ་ལ་ཀུན་བཏགས་དང་སྦྲུལ་ལ་
ཡོངས་སུ་གྲུབ་པ་དང་འདྲ་བར། གཤིས་སམ་རང་བཞིན་དེ་གཞན་དབང་
གི་དངོས་པོ་རྣམས་ལ་ཀུན་བཏགས་དང་ཆོས་ཉིད་ལ་ཡོངས་སུ་གྲུབ་པ་
དང༌། རང་བཞིན་དེ་བྱིས་པ་སོ་སྐྱེའི་རྟོག་མེད་ཀྱི་ཤེས་ངོར་ཡོད་པ་ཀུན་
བཏགས་དང་རྒྱལ་བའི་ཐུགས་ངོར་ཡོད་པ་ཡོངས་གྲུབ་ཡིན་ཞེས་པའོ། །
གྲུབ་རྩ་མཚན་ཅན་ལས། མཚན་ཉིད་གསུམ་མཚུངས་རང་བཞིན་རང་
དབང་ལ། །ཞེས་ཡོད་དོ། །
རང་མཚན་ཐ་སྙད་དུ་ཡང་མི་བཞེད་ཕྱིར། །
ཁྱད་པར་ཐུན་མོང་མིན་པ་བརྒྱད་སོགས་མང་། །
ཞེས་དགག་བྱའི་རང་མཚན་ཐ་སྙད་ཙམ་དུ་ཡང་མེད་པར་བཞེད་
པའི་གནད་ཀྱིས་ཐལ་འགྱུར་ཐུན་མོང་མ་ཡིན་པའི་ཁྱད་ཆོས་བརྒྱད་
T
]



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
སོགས་མང་བོ་ཡོད་དེ་འདི་ལྟར་ཞེས་པའོ། །
ཐ་སྙད་དཔྱོད་བློས་མི་ཁེགས་མི་འགྲུབ་ཕྱིར། །
ཕྱི་དོན་ཡོད་དང་ཀུན་གཞི་མེད་པར་བཞེད། །
ཅེས་ཕྱི་དོན་ཡོད་དེ། བྱང་ཆུབ་སེམས་འགྲེལ་དང་ཤེར་མདོ་ལས་
གཟུང་འཛིན་གཉིས་ཐ་སྙད་དུ་ཡོད་མཉམ་དུ་གསུངས་པ་དང་། ཐ་སྙད་
དཔྱོད་བློས་ཕྱི་དོན་གྱི་སྣང་བ་མི་ཁེགས་པའི་ཕྱིར་དང་། ཐལ་འགྱུར་བས་
སྣང་ཙམ་པོ་དེ་ཉིད་གཟུགས་སུ་འཇོག་ཐུབ་པའི་ཕྱིར་རོ། །ཀུན་གཞི་
མེད་དེ། མདོ་དུ་མས་བཤད་ཀྱང་ཟབ་མདོ་དུ་མས་དྲང་དོན་དུ་བཀྲལ་ལ།
བཏགས་དོན་མ་བཙལ་པར་འཇོག་མི་ཐུབ་པས། མ་བརྟགས་མ་དཔྱད་
པའི་ཐ་སྙད་དཔྱོད་བློས་མི་འགྲུབ་པའི་ཕྱིར་ཞེས་པའོ། །
དངོས་འཛིན་ཐར་མིན་དེ་ཉོན་བདག་མེད་མཚུངས། །
ཞེས་དངོས་འཛིན་ནམ་བདེན་འཛིན་གྱི་དབང་གིས་ཐར་བ་ཐོབ་
པར་གེགས་བྱེད་པར་གསུངས་པས། དེ་ཉོན་སྒྲིབ་ཡིན་པ་དང་བདག་མེད་
གཉིས་ཀྱི་དགག་བྱའི་ཕྲ་རགས་མཚུངས་པ་ཡིན་ནོ་ཞེས་སོ། །
མ་བསླད་མེད་དང་གསར་རྟོགས་མི་རུང་ཕྱིར། །
བྱིས་ཤེས་ཀུན་འཁྲུལ་བཅད་ཤེས་ཚད་མར་གྲུབ། །
ཅེས་བྱིས་པ་སོ་སྐྱེས་ཀྱི་ཤེས་པ་ཀུན་འཁྲུལ་ཤེས་ཡིན་ཏེ། དེ་ལ་
བདེན་འཛིན་གྱི་བག་ཆགས་ཀྱིས་མ་བསླད་པ་མེད་པའི་ཕྱིར། བཅད་ཤེས་
ཀྱང་ཚད་མ་ཡིན་ཏེ། མི་བསླུ་བའི་ཤེས་པ་ཡིན་པའི་ཕྱིར་དང་། ཚད་མས་
172



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
རྟོགས་ཚུལ་ལ་གསར་རྟོགས་ཀྱི་དཔྱད་པ་མི་རུང་བའི་ཕྱིར་ཞེས་པའོ། །
བློ་གླིང་གིས། ཐེག་ཆེན་འཕགས་རྒྱུད་ཀྱི་སྟོང་ཉིད་རྟོགས་པའི་བློ་ཡིན་ན་
དེ་ལ་བཅད་ཤེས་ཡིན་པས་ཁྱབ་པར་བཤད་དོ། །
ཚོར་བ་ཡིད་མངོན་བཅུ་དྲུག་མངོན་གྱུར་ཀྱང་། །
འཕགས་པ་མིན་ཕྱིར་རྟོག་པའི་ཡིད་མངོན་དང་། །
བདེན་རྣམ་བཅུ་དྲུག་མངོན་གྱུར་སོ་སྐྱེ་བཞེད། །
ཅེས་བཞི་བརྒྱ་བའི་འགྲེལ་བར་ཚོར་བ་ཡིད་མངོན་དུ་བཤད་པས་
མངོན་སུམ་རྟོག་བཅས་ཡོད་པར་འགྲུབ་ལ། རགས་པའི་བདེན་རྣམ་བཅུ་
དྲུག་མངོན་དུ་གྱུར་པའི་སོ་སྐྱེ་ཡོད་དེ། མངོན་པ་ནས་བཤད་པའི་དགྲ་
བཅོམ་འགའ་ཞིག་ལམ་ལ་ཐེ་ཚོམ་ཟོས་ནས་ངན་འགྲོར་ལྟུང་བ་མདོ་དང་
སྤྱོད་འཇུག་གི་རིགས་པས་གྲུབ་གཤིས་དེ་འཕགས་པ་མིན་དགོས་པའི་
ཕྱིར་ཞེས་པའོ། །
སྟོང་ལ་ལྷག་མཐོང་སྦྱོར་ལམ་དུས་མཉམ་དང་། །
ཞིག་པ་དངོས་ཕྱིར་བཅུ་དྲུག་མངོན་སུམ་གྱིས། །
སྦྱོར་ལམ་མི་སླེབས་དུས་གསུམ་དངོས་པོར་བཞེད། །
བསྐྱེད་ཕྱིར་ཞིག་དངོས་ལས་འགག་མང་སོང་ཡང་། །
ཐོབ་རྒྱུན་ཆུད་མི་ཟ་མེདའང་འབྲས་བུ་འབྱིན། །
ཞིག་དངོས་སྨྲ་ཙམ་དཔྱད་མིན་བུམ་དངོས་བཞིན། །
ཞེས་སྟོང་ཉིད་ལ་དམིགས་པའི་ལྷག་མཐོང་ཐོབ་པ་དང་སྦྱོར་ལམ་
173



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཐོབ་པ་དུས་མཉམ་ཡིན་ལ། དུས་གསུམ་དངོས་པོ་ཡིན་ཏེ་ཞིག་པ་དངོས་
པོ་ཡིན་པའི་ཕྱིར་དང་། མངོན་པ་ནས་བཤད་པའི་རགས་པའི་བདེན་རྣམ་
བཅུ་དྲུག་མངོན་སུམ་དུ་རྟོགས་པ་ཙམ་གྱིས་སྦྱོར་ལམ་ཙམ་ལའང་མི་
སླེབས་པ་དང་། སྐྱེ་བའི་རྐྱེན་གྱིས་རྒ་ཤི་བསྐྱེད་པའི་ཕྱིར་ན་ཞིག་པ་དངོས་
པོ་ཡིན་ལ། དེའི་ཕྱིར་དགེ་མི་དགེའི་ལས་འགགས་ནས་བསྐལ་བ་མང་
བོ་སོང་ཡང་། གྲུབ་མཐའ་འོག་མ་ལྟར་ཐོབ་པ་དང་རྒྱུན་དང་ཆུད་མི་ཟ་བ་
མེད་ནའང་འབྲས་བུ་འབྱིན་པ་འཐད་པ་ཡིན་ནོ། །ཞིག་པ་དངོས་པོར་སྨྲས་
པ་ཙམ་ནི་བཏགས་དོན་ལ་དཔྱད་ནས་སྨྲས་པ་མིན་ཏེ། དཔེར་ན་བུམ་
པ་དངོས་པོར་སྨྲས་པ་བཞིན་ནོ། །ཞེས་པའོ། །ཕྱི་རོལ་པས་ཞིག་འཇིག་
གཅིག་ཏུ་འདོད་པ། རྣམ་འགྲེལ་ལས། འཇིག་པ་གཞན་ཉིད་མ་ཡིན་ན། །
ཞེས་སོགས་ལྟར་དང་། རང་སྡེ་འོག་མས་ཞིག་པ་རྒྱུ་མེད་དུ་འདོད་པ་ནི།
མཚོ་འདུལ་ལས། ཞིག་པ་རང་རྒྱུས་མི་བསྐྱེད་པ་བཞིན་ནོ། །ཞེས་སོ། །
དུས་སོང་ངག་རྩུབ་མ་ཞིག་ལྷན་སྐྱེས་ལ། །
སྣང་ན་སྔོན་བྱས་མཐའ་དག་མི་དྲན་ཅི། །
ཞེས་དུས་ཡུན་རིང་བོར་སོང་བའི་ངག་རྩུབ་པོ་སྨྲས་པའི་ལས་བྱས་
པ་མ་ཞིག་པར་ད་ལྟ་བློ་ལྷན་སྐྱེས་ལ་སྣང་བར་འདོད་ན་སྔོན་བྱས་པའི་
ལུས་ངག་ཡིད་གསུམ་གྱི་ལས་མཐའ་དག་མི་དྲན་པའི་རྒྱུ་མཚན་ཅི་ཞིག་
ཡོད་ཅེས་པའོ། །
174



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
མ་དཔྱད་མིན་ཕྱིར་རང་རྒྱུད་རང་རིག་མིན། ། །
ཅེས་རང་རྒྱུད་དང་རང་རིག་ཡོད་པ་མིན་ཏེ། བཏགས་དོན་མ་དཔྱད་
པར་དེ་གཉིས་འཇོག་མི་ཐུབ་པའི་ཕྱིར་ཞེས་པའོ། །རང་རིག་འདོད་པའི་
ལུགས་ལ་ཚོགས་ལམ་པའི་རང་རིག་དེ་ཟག་མེད་ཡིན་ཟེར་མཁན་ཡོད་
ཀྱང་། གསེར་ཕྲེང་སྐབས་བཞི་བ་ལས། མཐོང་ལམ་གྱི་སྔོན་དུ་ཟག་མེད་
མེད་པས་ཞེས་གསུངས་པས་དཔྱད་དགོས་ཏེ་ཞར་བྱུང་ངོ་། ། །
ལྟོས་ཚེ་མངོན་སུམ་ཡུལ་ཡིན་ཡུལ་ཅན་མིན། །
ཞེས་ཡུལ་ཡུལ་ཅན་ཕན་ཚུན་ལྟོས་ཚེ་མངོན་སུམ་མཚན་ཉིད་པ་ནི་
ཡུལ་ཡིན་གྱི་ཡུལ་ཅན་མ་ཡིན་ཞེས་པའོ། །བློ་གླིང་གིས། མངོན་སུམ་རྟག་
པ་ཡིན་པར་བཤད།
འགོག་བདེན་ཆོས་དབྱིངས་འཕགས་རྣམས་བདེན་མེད་གཟིགས། །
ཞེས་འགོག་བདེན་ཆོས་དབྱིངས་ཡིན་པར་མ་ཟད་འཕགས་པ་
རྣམས་ཀྱིས་བདེན་མེད་མངོན་སུམ་དུ་གཟིགས་ཞེས་པའོ། །བློ་གླིང་གིས་
འགོག་བདེན་ཆོས་ཉིད་མིན་པར་དབུ་མར་བཤད་ལ། ཡིན་པར་གསང་
འདུས་བསྐྱེད་རིམ་དུ་བཤད་དོ། ། །
ཕུང་ཟད་མི་རུང་ཚོར་འདུ་འཇིག་བཤད་ཕྱིར། །
ལྷག་བཅས་ལྷག་མེད་འཁྲུལ་སྣང་ཟད་མ་ཟད། །
ཅེས་ལྷག་མེད་ཀྱི་ཚེ་ཕུང་བོ་ཟད་པ་མི་རུང་ཞིང་། ཚོར་བ་དང་འདུ་
175



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཤེས་འཇིག་པར་བཤད་པའི་ཕྱིར་ལྷག་བཅས་ལྷག་མེད་ཀྱི་མྱང་འདས་ཀྱི་
ཁྱད་པར་ནི་རང་ངོས་ནས་གྲུབ་པར་སྣང་བའི་འཁྲུལ་སྣང་ཟད་མ་ཟད་ཀྱི་གོ་
རིམ་བཟློག་པས་འབྱེད་ཅེས་པའོ། ། ན་
བག་ཆགས་ཤེས་སྒྲིབ་ཉོན་མིན་མ་རིགའང་བཞེད། །
ཅེས་ཉོན་མོངས་པ་རྣམས་ཀྱི་ས་བོན་མ་ཡིན་པའི་བག་ཆགས་ནི་
ཤེས་སྒྲིབ་ཡིན་ལ། ཉོན་མོངས་ཅན་མ་ཡིན་པའི་མ་རིག་པའང་ཡོད་པར་
བཞེད་ཅེས་པའོ། །
ཉོན་མོངས་མ་ཟད་ཤེས་སྒྲིབ་སྤོང་མི་རྩོམ། །
སྣང་བས་ཡོད་མཐའ་སྟོང་བས་མེད་མཐའ་སེལ། །
དེ་སོགས་ཐུན་མོང་མིན་མང་དབུ་མར་ལྟོས། །
ཞེས་ཉོན་མོངས་མ་ཟད་བར་དུ་དེའི་བག་ཆགས་ཤེས་སྒྲིབ་སྤོང་
བའི་མགོ་མི་རྩོམ་ཞིང་། སྣང་བ་རྟེན་འབྲེལ་ངེས་པས་ཡོད་མཐའ་སེལ་
ཞིང་སྟོང་བ་རང་མཚན་བཀག་པས་མེད་མཐའ་སེལ་བ་དང་། འགོག་པའི་
སྙོམས་འཇུག་གིས་རང་ངོས་ནས་མ་གྲུབ་པ་རྟོགས་པ་སོགས་ཐུན་མོང་
མ་ཡིན་པ་མང་ཡང་དབུ་མ་ལ་བལྟས་པས་ཤེས་དགོས་ཞེས་པའོ། །དེ་
ཡང་ཉོན་སྒྲིབ་ལ་ཀུན་ལྷན་གཉིས་དང་ཤེས་སྒྲིབ་ལ་ལྷན་སྐྱེས་ལས་མེད་
ལ། ཐེག་ཆེན་རིགས་ངེས་ཀྱིས་མཐོང་ལམ་གྱི་སྐབས་སུ་ཉོན་སྒྲིབ་ཀུན་
བཏགས་སྤངས་ཤིང་། ས་གཉིས་པ་ནས་བརྒྱད་པའི་དཀྱིལ་སྟོད་སྐབས་
སུ་ཉོན་སྒྲིབ་ལྷན་སྐྱེས་སྤོང་ཐེབས་བདུན་དུ་བྱས་ནས་སྤོང་བ་དང་། ས་
176



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
བརྒྱད་པའི་དཀྱིལ་སྨད་ནས་ས་བཅུ་ཐ་མའི་བར་ཤེས་སྒྲིབ་སྤོང་ཐེབས་
བཞིར་བྱས་ནས་སྤོང་དགོས་པའང་ཤེས་པར་བྱའོ། །
མངོན་རྗེས་ཉེར་འཇལ་ལུང་གི་ཚད་མ་བཞིར། །
བཤད་ཀྱང་གཞལ་བྱའི་དབང་གིས་མངོན་རྗེས་གཉིས། །
ཞེས་ཚད་མ་ལ་མངོན་སུམ་དང་རྗེས་དཔག་གཉིས་དང་དཔེ་ཉེར་
འཇལ་དང་ལུང་གི་ཚད་མ་བཞིར་བཤད་ཀྱང་། གཞལ་བྱའི་དབང་གིས་
མངོན་རྗེས་གཉིས་སུ་བསྡུ་ཞེས་པའོ། ། ན་
རྟགས་མིན་འཛིན་སྟངས་ཡུལ་གྱུར་མངོན་སུམ་པར། །
བསླུ་མེད་ཤེས་པ་མངོན་སུམ་ཚད་མར་བཞེད། །
དབྱེ་ངོ་དབང་མངོན་ཡིད་མངོན་རྣལ་འབྱོར་མངོན། །
ཞེས་རྟགས་ལ་ལྟོས་པ་མིན་པར་རང་གི་འཛིན་སྟངས་ཀྱི་ཡུལ་
གཞལ་བྱ་མངོན་སུམ་པར་བསླུ་བ་མེད་པའི་ཤེས་པ་ནི་མངོན་སུམ་གྱི་
ཚད་མའི་དོན་ཡིན་པར་བཞེད་ཅིང་། དབྱེ་བའི་ངོ་བོ་ནི་དབང་མངོན་ཡིད་
མངོན་རྣལ་འབྱོར་མངོན་སུམ་བཅས་ཡོད་ཅེས་པའོ། །
རྟགས་བརྟེན་ལྐོག་ཡུལ་བསླུ་མེད་རྗེས་དཔག་སྟེ། །
ལྐོག་གྱུར་དཔེ་དང་ཤིན་ཏུ་ལྐོག་འཇལ་བའི། །
རྗེས་དཔག་ཉེར་འཇལ་ལུང་གི་ཚད་མར་བཞེད། །
ཅེས་རྟགས་ལ་བརྟེན་ནས་ལྐོག་གྱུར་གྱི་ཡུལ་ལ་བསླུ་བ་མེད་པའི་
ཤེས་པ་ནི་རྗེས་དཔག་སྟེ། དབྱེ་ན་ཅུང་ཟད་འཇལ་བའི་དངོས་སྟོབས་རྗེས་
དཔག་དང་། དཔེ་དང་འདྲ་བའི་ལྐོག་གྱུར་འཇལ་བའི་དཔེ་ཉེར་འཇལ་གྱི་
177



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རྗེས་དཔག་དང་། ཤིན་ལྐོག་འཇལ་བའི་ཡིད་ཆེས་རྗེས་དཔག་གསུམ་
ཡོད་ཅེས་པའོ། །
འཛིན་སྟངས་ཡུལ་ལ་ངེས་འདྲེན་དེར་ཚད་མ། །
གཞན་གྱིས་གནོད་བྲལ་དེ་ལ་མི་བསླུའི་ཕྱིར། །
འཁྲུལ་ཡང་ཚད་མར་མི་འགལ་མི་བསླུའི་དོན། །
སྐབས་སྟོབས་མང་ཕྱིར་ཀུན་རྫོབ་ལ་ཡང་བཤད། །
དེ་ཕྱིར་རྫས་ཀྱི་སྒྲ་བཞིན་གཅིག་ལ་མིན། །
ཞེས་རང་གི་འཛིན་སྟངས་ཀྱི་ཡུལ་ལ་ངེས་པ་འདྲེན་ནུས་ཤིང་ཡུལ་
དེར་ཚད་མ་གཞན་གྱིས་གནོད་པ་དང་བྲལ་པ་ནི་ཡུལ་དེ་ལ་མི་བསླུ་བའི་
དོན་ཡིན་པའི་ཕྱིར་ཡུལ་དེ་ལ་འཁྲུལ་ཡང་ཚད་མར་སོང་བ་མི་འགལ་ཏེ།
མི་བསླུ་བའི་དོན་སྐབས་སྟོབས་མང་བོ་བཤད་པས། ཚུགས་ཐུབ་ཁོ་ན་
ལ་བཤད་མི་དགོས་པ་དེའི་ཕྱིར་རྫས་ཀྱི་སྒྲ་བཞིན་དུ་མི་བསླུ་བའི་སྒྲ་ཡང་
དོན་གཅིག་ཁོ་ན་ལ་འཇུག་པ་མིན་ཞེས་པའོ། །
མངོན་མཐོ་ངེས་ལེགས་སྒྲུབ་བྱེད་དད་ཤེས་གཉིས། །
ཤེས་རབ་སྔོན་འགྲོ་དད་པས་སྣོད་རུང་བྱེད། །
ཤེས་རབ་གྲོལ་རྒྱུ་མི་རྟོག་དོན་སྒྲུབ་བྱེད། །
ཅེས་མངོན་མཐོ་སྒྲུབ་བྱེད་ལས་འབྲས་ལ་ཡིད་ཆེས་པའི་དད་པ་
དང་ངེས་ལེགས་སྒྲུབ་བྱེད་བདག་མེད་རྟོགས་པའི་ཤེས་རབ་གཉིས་ཡིན་
ལ། བདག་མེད་རྟོགས་པའི་ཤེས་རབ་ཀྱི་སྔོན་འགྲོའི་ཆོས་ནི་དཀར་ཆོས་
178



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཐམས་ཅད་ཀྱི་རྩ་བར་གྱུར་པའི་དད་པས་ཆོས་ཀྱི་སྣོད་རུང་དུ་བྱེད་ལ།
ཤེས་རབ་དེ་ནི་འཁོར་བ་ལས་གྲོལ་པའི་དངོས་རྒྱུ་དང་རྣམ་པར་མི་རྟོག་
པའི་དོན་སྒྲུབ་བྱེད་ཡིན་ཞེས་པའོ། །
དམན་འབྲིང་མཆོག་གི་སྐྱེས་བུའི་ལམ་རིམ་དུ། །
ཆོས་ཚུལ་ཀུན་འདུས་དོན་གཉིས་ལས་བརྩམས་ཕྱིར། །
འབྲིང་ལས་ཉན་རང་གཉིས་དང་དེ་དག་ལམ། །
ཆེན་པོར་ཐེག་ཆེན་ཐེག་པ་བཞི་མིན་འདིར། །
ཉན་རང་རྟོགས་མཐུན་ས་བརྒྱད་དུས་འབྲས་དབྱེ། །
ཞེས་སྐྱེས་བུ་ཆུང་ངུའམ་དམན་པ་དང་འབྲིང་དང་ཆེན་པོའམ་མཆོག་
གི་སྐྱེས་བུའི་ལམ་གྱི་རིམ་པ་གསུམ་དུ་རྒྱལ་བས་གསུངས་པའི་ཆོས་
ཚུལ་ཀུན་འདུས་ཏེ། སངས་རྒྱས་ཀྱིས་དང་བོར་ཐུགས་བསྐྱེད་པ་དང་
བར་དུ་ཚོགས་བསགས་པ་དང་མཐའ་མར་སངས་རྒྱས་པ་ཐམས་ཅད་
གདུལ་བྱ་རྣམས་ཀྱི་གནས་སྐབས་དང་མཐར་ཐུག་གི་དོན་གཉིས་སྒྲུབ་
པ་ལས་བརྩམས་པ་ཤ་སྟག་ཡིན་པའི་ཕྱིར། སྐྱེས་བུ་འབྲིང་ལས་ཉན་རང་
གཉིས་དང་འབྲིང་གི་ལམ་ལས་དེ་དག་གི་ལམ་དབྱེ་ཞིང་། སྐྱེས་བུ་ཆེན་
པོར་ཐེག་ཆེན་འདུས་པའི་ཕྱིར་ཐེག་པ་གསུམ་ག་སྐྱེས་བུ་གསུམ་གྱི་ལམ་
དུ་འདུས་པ་ཡིན་ལ། རྒྱལ་བ་འདིའི་བསྟན་པ་ལ་ཐེག་པ་བཞི་བ་ཡོད་པ་
མིན་ནོ། །ལུགས་འདིར་ཉན་རང་གི་རྟོགས་རིགས་མཐུན་ཞིང་། རིགས་ཀྱི་
ས་སོགས་དམན་པ་ས་བརྒྱད་ཀྱང་བཞེད་ལ། ཡང་ན། ས་བརྒྱད་པའམ་
179



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
འཕགས་པ་བརྒྱད་པ་རྒྱུན་ཞུགས་ཞུགས་པ་འཕགས་པ་ཁོ་ནར་འཇོག་པ་
དང་། ཚེ་གསུམ་དང་བསྐལ་ཆེན་བརྒྱ་ལ་སོགས་པའི་དུས་ཀྱི་སྒོ་ནས་ཉན་
རང་གི་འབྲས་བུའི་ཁྱད་པར་དབྱེའོ། །ཞེས་པའོ། །ཕར་ཕྱིན་མཐའ་དཔྱོད་
དུ། སྡུག་བདེན་གྱི་མི་རྟག་སྡུག་བསྔལ་སྟོང་བདག་མེད་བཞི་རྟོགས་པའི་
བློ་ཆོས་ཅན། སྐྱེས་བུ་ཆུང་ངུ་དང་ཐུན་མོང་གི་ལམ་ཡིན་པར་ཐལ། སྐྱེས་
བུ་འབྲིང་གི་ལམ་རང་རྒྱུད་ལ་སྐྱེ་བ་ལ་རང་ཉིད་ལ་བློ་སྦྱོང་བ་སྔོན་དུ་འགྲོ་
དགོས་པའི་བསམ་པ་ཡིན་པའི་ཕྱིར་ན་མ་ཁྱབ། ཅེས་གསུངས་པ་ལྟར་ན།
སྐྱེས་བུ་འབྲིང་ཡིན་ན་དེ་བཞི་རྟོགས་པས་ཁྱབ་པ་དགོས་མི་དགོས་དང་།
དགོས་ན་བདག་མེད་མ་རྟོགས་པའི་ཉན་ཐོས་ཚོགས་ལམ་པ་སྐྱེས་བུ་
འབྲིང་ཡིན་མིན་དཔྱད་པར་བྱའོ། ། །
རྩ་བརྟན་སེམས་བསྐྱེད་ཕར་ཕྱིན་ཡལ་ག་རྒྱས། ། །
ཚོགས་སྦྱོར་ཡོན་ཏན་རྟགས་སྒོམ་ངོ་བོས་འབྱེད། །
ས་བཅུའི་མཉམ་བཞག་དབྱེར་མེད་སྦྱོར་རྗེས་ཀྱི། །
ཡོན་ཏན་མཛད་སོགས་བཅུ་གཉིས་གོང་ནས་གོང་། ། ད་
རེ་རེའང་ངེས་ཚིག་དབྱེ་བ་ཡོན་ཏན་རྟེན། །
རྣམ་སྨིན་ལྟས་གཉིས་སྤང་གཉེན་བརྒྱད་ཀྱིས་བཤད། །
ཅེས་རྩ་བ་བརྟན་པ་ཐེག་ཆེན་སེམས་བསྐྱེད་ལ་བརྟེན་ནས་ཕར་ཕྱིན་
དྲུག་དང་བསྡུ་དངོས་བཞིའི་ཡལ་ག་དང་། རྫོགས་སྨིན་སྦྱངས་གསུམ་གྱི་
ལོ་འདབ་འབྲས་སྙིང་ཡོངས་སུ་རྫོགས་པའི་སྐུ་བཞིའི་ཡོངས་འདུའི་དབང་
180



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ། །
བོ་བསྒྲུབ་པར་བྱ་དགོས་ལ། ཚོགས་སྦྱོར་གཉིས་ཀྱི་ཁྱད་པར་ནི། བྱང་
ཕྱོགས་དང་བོ་གསུམ་ཙམ་ཐོབ་པ་དང་དབང་སྟོབས་སོགས་ཐོབ་པ་ཡོན་
ཏན་གྱི་ཁྱད་པར་དང༌། རིགས་དང་ཕྱིར་མི་ལྡོག་པའི་རྟགས་སོ་སོར་སྦྱོར་
བ་དང་། སྒོམ་བྱུང་གཙོ་ཆེ་མི་ཆེ་དང་། རང་གི་ངོ་བོ་སོ་སོའི་མཚན་ཉིད་
ཀྱིས་འབྱེད་པ་དང་། ས་བཅུའི་མཉམ་བཞག་གིས་ཆོས་ཉིད་མཐོང་ཚུལ་
མཆོག་དམན་དབྱེར་མེད་ཀྱང་སྔོན་གྱི་སྦྱོར་བ་དང་རྗེས་ཀྱི་ཡོན་ཏན་དང་
མཛད་པ་དང་། ཡོན་ཏན་བཅུ་གཉིས་གོང་ནས་གོང་དུ་འཕེལ་ཚུལ་དང་།
ས་རེ་རེ་ལ་ཡང་ངེས་ཚིག་དབྱེ་བ་ཡོན་ཏན་བཅུ་གཉིས། བརྟེན་པ་ཕར་
ཕྱིན་ལྷག་ཚུལ། རྣམ་སྨིན་གྱི་སྐྱེ་བ་འཛིན་ཚུལ་ཕྱིར་མི་ལྡོག་པའི་རྟགས་
དང་ས་སོ་སོའི་རྨི་ལྟས་གཉིས། སྤང་བྱའི་ཁྱད་པར་དང་། གཉེན་པོའི་ཁྱད་
པར་བཅས་བརྒྱད་ཀྱིས་བཤད་ཅེས་པའོ། །་
འབྲས་བུ་མཉམ་རྗེས་རེས་མིན་ངོ་བོ་གཅིག །
སེམས་ཀྱི་རྒྱུ་བ་རྣམ་རྟོག་ཀུན་ཞི་བས། ། །
གནས་བརྟན་བཞེངས་མིན་རྗེས་ཐོབ་བྱ་བའང་མཛད། །
ཆོས་དབྱིངས་གཟིགས་ངོར་སྤྲོས་པ་ཀུན་ལོག་ཀྱང་། ། །
མ་བརྟགས་ཇི་སྙེད་སྐུ་རུ་ར་བཞིན་མཁྱེན། །
ཞེས་འབྲས་བུ་སངས་རྒྱས་ཀྱི་ས་ན་མཉམ་བཞག་དང་རྗེས་ཐོབ་
ཡེ་ཤེས་ནི་རེས་འཇོག་མིན་པར་ངོ་བོ་གཅིག་ཏུ་སོང་ཞིང་། ཡེ་ཤེས་སྙིང་
བོའི་བདེན་གཉིས་ལས། གནས་པ་བརྟན་ཕྱིར་མི་བཞེངས་སོ། །ཞེས་པ་
181



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
ལྟར། སེམས་ཀྱི་རྣམ་རྟོག་གི་རྒྱུ་བ་ཀུན་ཉེ་བར་ཞི་བས་ན་ཏིང་ངེ་འཛིན་
གྱི་གནས་པ་བརྟན་པོ་མཐར་ཕྱིན་ཅིང་སྲིད་པ་ཇི་སྲིད་བར་མཉམ་བཞག་
ལས་བཞེངས་པ་ཡོད་པ་མིན་ན་ཡང་གདུལ་བྱའི་སྐལ་བ་བཞིན་དུ་ཆོས་
སྟོན་པ་སོགས་རྗེས་ཐོབ་ཀྱི་བྱ་བའང་མཛད་ཅིང་། རྣམ་མཁྱེན་གྱིས་ཆོས་
དབྱིངས་གཟིགས་ངོར་གཉིས་སྣང་གི་སྤྲོས་པ་ཀུན་ལོག་ནས་མེད་ཀྱང་མ་
བརྟགས་པའི་ཇི་སྙེད་པའི་ཆོས་ཐམས་ཅད་ཕྱག་མཐིལ་དུ་སྐྱུ་རུ་ར་བཞག་
པ་བཞིན་དུ་མཁྱེན་ཞིང་། མདོ་ལས་མ་གཟིགས་པའི་ཚུལ་གྱིས་གཟིགས་
པ་དང་མ་མཐོང་བ་ནི་མཐོང་བ་དམ་པའོ། །ཞེས་པའང་སྟོང་ཉིད་གཉིས་
སུ་སྣང་བར་མ་གཟིགས་པའི་ཚུལ་གྱིས་གཉིས་སྣང་ནུབ་པའི་ཚུལ་དུ་
གཟིགས་པའི་དོན་དུ་སྟོང་ཐུན་ཆུང་ངུར་བཤད་ཅེས་པའོ། །དོགས་འཕྲོས་
ཆུང་ངུ་ཞིག་ལ། སྨྱོ་གཉིད་གོམས་པ་རྗེས་ཟློས་ནོར་བའི་ངག་མ་ཡིན་
པའི་རྗོད་བྱེད་ཀྱི་སྒྲ་རྣམས་རང་རྗོད་མཁན་གྱི་བརྗོད་འདོད་དམ་ཀུན་སློང་
དཔོག་པའི་རྟགས་ཡང་དག་ཏུ་བཤད་པས། སངས་རྒྱས་འཕགས་པ་ལ་
ཡང་ཀུན་སློང་གི་རྟོག་པ་མེད་ཀྱང་ཀུན་སློང་ཡོད་པར་འདོད་མཁན་ཡོད་
ཀྱང་། གུང་ཐང་འཇམ་པའི་དབྱངས་ཀྱིས་མཛད་པའི་རིག་བྱེད་མའི་བསྟོད་
འགྲེལ་ལས། འདིར་ཀུན་སློང་གི་རྒྱུ་བ་གཏན་དུ་ལོག་ཀྱང་སྔོན་གྱི་སྨོན་
ལམ་གྱི་དབང་གིས་ཞེས་ཀུན་སློང་ཙམ་ཡང་མེད་པར་བཤད་དོ། །
སྐུ་གཅིག་སྐུ་གཉིས་གསུམ་བཞི་ལྟར་བཞེད་ཕྱིར། ། 1
ཐུབ་ལ་རྒྱ་ཆེ་མི་མངའ་གཞན་ངོར་འཁྲུལ། །
182



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཞེས་འབྲས་བུ་ཆོས་སྐུ་གཅིག་དང་ཆོས་གཟུགས་ཀྱི་སྐུ་གཉིས་དང་
ཆོས་ལོངས་སྤྲུལ་གསུམ་དང་། ངོ་བོ་ཉིད་སྐུ་ཡེ་ཤེས་ཆོས་སྐུ་ལོངས་སྐུ་
སྤྲུལ་སྐུ་བཞི་དང་ཡེ་ཤེས་ལྔའི་སྐུ་ལྔ་སྟེ་དེ་དག་ཡོད་པར་མདོ་སྔགས་ཀུན་
ནས་བཞེད་པས། འགའ་ཞིག་གིས་ཐུབ་དབང་རང་སྣང་ལ་རྒྱ་ཆེ་བ་ཀུན་
རྫོབ་རྣམས་མི་མངའ་ཡང་གདུལ་བྱའི་གཞན་སྣང་ལ་ལྟོས་ཏེ་ཡོད་ཅེས་པ་
འཁྲུལ་ཞེས་པའོ། །འདིའི་བཤད་བྱ་རྩ་བའི་མདོ་ནི། ཆོས་ཉིད་རང་གི་ངོ་བོ་
ཉིད་ལས་མི་གཡོ་བར་ཐ་དད་པར་ཐམས་ཅད་སྣང་བའི་མདོ་སྟེ་སྡེ་བཀའ་
མདོ་སྡེ་ད་བའི་༡༧༤བ༧ལས། གང་གིས་ཆོས་རྣམས་ཀྱི་རང་བཞིན་སྐྱེ་
བ་མེད་པ་ཤེས་ནས་ཆོས་རྣམས་ཀྱི་དངོས་པོ་རྟག་པ་ཐེར་ཟུག་དང་། མེད་
པ་དང་ཆད་པའི་མཐའ་གཉིས་པོ་བསལ་ན་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་འགྱུར་རོ། །དེ་ཐོབ་པ་དང་མཚན་དང་དཔེ་བྱད་
དང་སངས་རྒྱས་ཀྱི་ཞིང་ཡོངས་སུ་དག་པར་སྣང་བར་འགྱུར་རོ། །འཇམ་
དཔལ་མདོར་ན་ཆོས་ཀྱི་རང་བཞིན་སྐྱེ་བ་མེད་པར་མ་ཤེས་ནས་ཆོས་
རྣམས་ལ་རྟག་པ་དང་ཐེར་ཟུག་ཏུ་བཟུང་བས་འཁོར་བར་གྱུར་ནས། ཆོས་
རྣམས་སྣང་བ་ལ་སེམས་འཁྲུལ་བ་སྣང་ཞེས་བྱ་ཡི། ཐོག་མ་ནམ་མཁའ་ལྟ་
བུ་མེད་པ་ལས་སེམས་འཁྲུལ་བའི་མཐུས་ཆོས་རྣམས་སྣང་བ་ནི་མ་ཡིན་
ནོ། །ཞེས་གསུངས་པ་འདི་དག་ཡིན་ནོ། །
གློ་བུར་རང་བཞིན་རྣམ་དག་ངོ་བོ་ཉིད། །
ཡེ་ཤེས་ཆོས་སྐུ་སྡེ་ཚན་ཉེར་གཅིག་སོགས། །
183



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ལྔ་ལྡན་སྣང་བ་མི་སྡུད་ལོངས་སྤྱོད་རྫོགས། །
བཟོ་དང་སྐྱེ་བ་བྱང་ཆུབ་སྤྲུལ་སྐུ་གསུམ། །
སྙན་འཇེབས་དྲུག་ཅུའི་དབྱངས་ཀྱིས་མཁའ་ཀུན་འགེངས། །
གསང་གསུམ་རོལ་པ་ཀུན་ཁྱབ་སྐལ་བས་མཐོང་། །
སྐད་ཅིག་བསྐལ་བར་བཟློག་དང་བ་སྤུ་རེར། ། བློ་
བརྟན་གཡོ་བཀོད་ཀྱང་མཁའ་བཞིན་ཆེ་ཆུང་མིན། །
སྟོབས་བཅུ་གཞན་དང་མ་འདྲེས་བཅོ་བརྒྱད་སོགས། ། ་
རྨད་བྱུང་ཡོན་ཏན་མ་ལུས་རྒྱལ་རྣམས་ཀྱིས། །
བརྗོད་ལ་ཞུགས་ཀྱང་མི་རྫོགས་མཁའི་མཐའ་བཞིན། །
གང་འདུལ་ལྷུན་འགྲུབ་འཕྲིན་ལས་རྟག་ཏུ་སྟོན། །
ཞེས་གློ་བུར་གྱི་དྲི་མ་སྒྲིབ་གཉིས་དག་པའི་འགོག་བདེན་དང་རང་
བཞིན་རྣམ་དག་དེ་ངོ་བོ་ཉིད་སྐུ་ཡིན་ལ། ཟག་མེད་ཡེ་ཤེས་སྡེ་ཚན་ཉེར་
གཅིག་ཡེ་ཤེས་ཆོས་སྐུ་དང་། ཁྱད་པར་ལྔ་ལྡན་ཞིང་ནམ་ཡང་སྣང་བ་མི་
སྡུད་པའི་ལོངས་སྤྱོད་རྫོགས་པའི་སྐུ་དང་། བཟོ་བ་སྤྲུལ་སྐུ། སྐྱེ་བ། མཛད་
པ་བཅུ་གཉིས་བྱང་ཆུབ་ཆེན་པོའི་སྤྲུལ་སྐུ་གསུམ་དང་། དེ་རྣམས་ཀྱི་སྙན་
འཇེབས་གསུང་དབྱངས་དྲུག་ཅུའི་དབྱངས་ཀྱིས་ནམ་མཁའི་ཁམས་
འགེངས་ཤིང་། སྐུ་གསུང་ཐུགས་གསུམ་གྱི་གསང་གསུམ་གྱི་རོལ་པས་
བརྟན་གཡོ་ཀུན་ལ་ཁྱབ་པ་སྐལ་ལྡན་རྣམས་ཀྱིས་མཐོང་བ་དང་། སྐད་
ཅིག་བསྐལ་བར་བྱིན་གྱིས་བརླབས་པ་དང་བཟློག་ནས་བསྐལ་བ་སྐད་
184



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
ཅིག་ཏུ་བྱིན་གྱིས་བརླབས་པ་དང་། བ་སྤུའི་ཁུང་བུ་རེ་རེར་བརྟན་གཡོ་
ཀུན་བཀོད་ཀྱང་ནམ་མཁའ་བཞིན་བ་སྤུ་ཆེ་རུ་འགྲོ་མི་དགོས་ཤིང་བརྟན་
གཡོ་ཀུན་ཆུང་དུའང་འགྲོ་བ་མིན་ལ། སྟོབས་བཅུ་དང་སངས་རྒྱས་ཀྱི་མ་
འདྲེས་པའི་ཆོས་བཅོ་བརྒྱད་སོགས་རྨད་དུ་བྱུང་བའི་ཡོན་ཏན་རྣམས་མ་
ལུས་པའི་རྒྱལ་བ་སངས་རྒྱས་ཀྱིས་བརྗོད་པ་ལ་ཞུགས་ཀྱང་མི་རྫོགས་
པ་ནི་ནམ་མཁའི་མཐའ་བཞིན་ཡིན་ལ། གང་ལ་གང་འདུལ་གྱི་གདུལ་བྱའི་
དོན་མཛད་པར་འབད་རྩོལ་མེད་པར་ལྷུན་གྲུབ་ཏུ་རྒྱུན་ཆད་མེད་པར་དུས་
རྟག་ཏུ་འགྲོ་ལ་སྟོན་ཞེས་པའོ། །ཐལ་འགྱུར་བའི་སྐབས་ལས་འཕྲོས་ཏེ་
བློ་གསར་དག་དཔྱོད་པ་འཇུག་ཕྱིར་ཕྱོགས་སྔ་ཕྱི་དག་གི་དོགས་པ་དང་
དོགས་ལན་ཅུང་ཟད་དགོད་ན། གོ་རམས་པའི་(སྤྱི་ལོ༡༤༢༩-༡༤༨༩)
གནད་ཀྱི་ཟླ་ཟེར་ལས། གང་དག་ལུང་འདིའི་དོན་བསྒྲུབ་བྱ་བདེན་པས་
སྟོང་བའི་སྟོང་ཉིད་གཅིག་པུ་ལ། སྒྲུབ་བྱེད་ཀྱི་རིགས་པ་རྒྱས་བསྡུས་ཀྱི་
དོན་དུ་འཆད་པ་ནི་ཐེག་པ་ཆེ་ཆུང་དབང་བོ་རྣོ་རྟུལ་གོ་ལོག་པར་འདོད་
དགོས་ཏེ། བསྒྲུབ་བྱ་གཅིག་ཉིད་སྒྲུབ་བྱེད་བསྡུས་པའི་སྒོ་ནས་རྟོགས་པ་
ནི་དབང་བོ་རྣོ་ཞིང་། སྒྲུབ་བྱེད་རྒྱས་པ་དགོས་པ་ནི་དབང་བོ་རྟུལ་བ་ཡིན་
པའི་ཕྱིར་རོ། །གལ་ཏེ་སྐྱོན་མེད་དེ། སྒྲུབ་བྱེད་ཀྱི་རིགས་པ་རྒྱས་པའི་སྒོ་
ནས་རྟོགས་པ་དེ་སྤང་བྱ་སྤོང་བ་ལ་ནུས་པ་ཆེ་བ་ཡིན་པའི་ཕྱིར་རོ་སྙམ་ན།
འོ་ན་སྤང་བྱ་བདེན་འཛིན་གཅིག་ཉིད་ཉན་ཐོས་བརྩོན་འགྲུས་མྱུར་བས་ཚེ་
གསུམ་གྱིས་སྤོང་ནུས་ཤིང་། ཐེག་པ་ཆེན་པོས་བསྐལ་བ་གྲངས་མེད་པ་
185



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གཉིས་ཀྱི་བར་དུ་སྤོང་མི་ནུས་པ་དང་མི་འགལ་ལམ། ཞེས་དང་། ཉན་ཐོས་
མཐོང་ཆོས་ཞིས། སྟོང་ཉིད་མངོན་སུམ་དུ་རྟོགས་ཟིན་རྒྱུན་ལྡན་དུ་བསྒོམ་
པས་ཚེ་གཅིག་གིས་སྤང་བྱ་དེ་སྤོང་ནུས་ལ། ཐེག་པ་ཆེན་པོས་སྤང་བྱ་དེ་
སྤོང་བ་ལ། སྟོང་ཉིད་མངོན་སུམ་དུ་རྟོགས་ཏེ་བསྐལ་བ་གྲངས་མེད་གཅིག་
དགོས་པར་ཁས་བླངས་པའི་ཕྱིར། ཞེས་པར། འཇམ་དབྱངས་དགའ་བློས་
(སྤྱི་ལོ༡༤༢༩-༡༥༠༣)། ཐེག་ཆེན་པས་སྟོང་ཉིད་རྟོགས་པ་ལ་རིགས་
པའི་རྣམ་གྲངས་མཐའ་ཡས་པ་དགོས་ཟེར་བ་མ་ཡིན་གྱི། རིགས་པའི་རྣམ་
གྲངས་མཐའ་ཡས་པའི་སྒོ་ནས་རྟོགས་ནུས་པའི་དོན་དང་། བྱང་སེམས་
དང་ཉན་ཐོས་ལ་བདེན་འཛིན་སྤང་བྱའི་གཙོ་བོར་བྱེད་མི་བྱེད་ཀྱི་ཁྱད་ཡོད་
པས་ཡིན་གསུངས་པ་དང་། ཡང་། གོ་རམས་པས། ས་བདུན་པ་མན་ཆད་
དུ་ཤེས་སྒྲིབ་སྤོང་བ་མི་སྲིད་ན། ཉན་ཐོས་དགྲ་བཅོམ་ཐེག་ཆེན་ལམ་དུ་
ཞུགས་པའི་ཚེ་སྤང་བྱ་གང་སྤོང་བ་ཡིན་ཞེས་པར། བློ་གླིང་ཡིག་ཆ་གསར་
རྙིང་གཉིས་ཀར། དེའི་བར་དུ་བསོད་ནམས་ཀྱི་ཚོགས་ལ་བརྩོན་པ་ཡིན་
གྱི་སྒྲིབ་གཉིས་གང་གི་ཡང་ས་བོན་མི་སྤོང་བས་བར་ཆད་མེད་ལམ་དང་
རྣམ་གྲོལ་ལམ་ཡང་མེད་གསུངས། སྒོ་མང་བས། དགོངས་འགྲེལ་ལས་
བཤད་པའི་ཀུན་རྨོངས་ཉེར་གཉིས་དང་གནས་ངན་ལེན་བཅུ་གཅིག་ཐལ་
འགྱུར་བའི་ལུགས་ལ་སྒྲིབ་གཉིས་གང་ཡང་མ་ཡིན་པའི་སྒྲིབ་པ་ཡིན་པས།
དེའི་ནང་ཚན་རེ་སྤོང་བའི་བར་ཆད་མེད་ལམ་སོགས་ཡོད་ཅེས་ལན་
བཏབ་བོ། །ཀུན་རྨོངས་འདི་རྣམས་ལ་རང་རྒྱུད་པས་ཤེས་སྒྲིབ་ཀྱི་རྣམ་
186



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
བཞག་མཛད་ཀྱང་ཐལ་འགྱུར་བའི་ལུགས་ལྟར་ཤེས་སྒྲིབ་མིན་པ་ལེགས་
ཏེ། ས་དེ་དང་དེ་ཐོབ་པ་ལ་བར་དུ་གཅོད་པ་ཙམ་ལས། བློ་གཅིག་གིས་
བདེན་གཉིས་མངོན་སུམ་དུ་རྟོགས་པ་ལ་གཙོ་བོར་བར་དུ་གཅོད་བྱེད་མ་
ཡིན་པའི་ཕྱིར་དང་། གནས་ངན་ལེན་བཅུ་གཅིག་ཀྱང་ཤེས་སྒྲིབ་ཏུ་ཁས་
བླངས་ན་མ་དག་ས་བདུན་གྱི་སྤང་བྱར་མི་རུང་བས་ཤེས་སྒྲིབ་མིན་ནོ། །
རང་རྒྱུད་མི་བཞེད་ཅེས་སོགས་ཀྱི་རང་འགྲེལ་དུ། བཞི་བརྒྱ་བའི་
ལུང་དྲངས་སྐབས། དེ་ལ་ཡུལ་ནི་རིང་བོ་ན། །ཞེས་པར། ཡུན་ནི་ཟེར་
དགོས། གཞུང་ནི་ཟབ་མདོ་ཞེས་སོགས་ཀྱི་རང་འགྲེལ་དུ། དབུ་མ་ལེགས་
པའི་ཚད་དང་ཞེས་པར། ལག་པའི་ཚད་ཟེར་དགོས། བདེན་པ་གཉིས་སྟོན་
ཞེས་སོགས་ཀྱི་རང་འགྲེལ་དུ། བློ་གྲོས་མི་ཟད་པའི་མདོ་དྲངས་སྐབས།
མདོ་སྡེ་ལ་སྟོན་གྱི་ཞེས་པར། རྟོན་དུ་བཅོས་དགོས། འཁོར་འདས་སྣང་
གྲགས་ཞེས་སོགས་ཀྱི་རང་འགྲེལ་དུ། བཞི་བརྒྱ་བའི་རབ་བྱེད་བཅུ་བཞི་
བའི་ཟླ་འགྲེལ་གྱི་ལུང་དྲངས་སྐབས། རང་ལས་མ་གྲུབ་པས་རྟེན་ཅིང་
འབྲེལ་བར་འབྱུང་བ་ཡོད་པ་མིན་ན་ཞེས་པར། དཔལ་ལྡན་ཆོས་རྗེས།
དཔེ་ཞིག་ཏུ་དགག་སྒྲ་མེད་པར་མ་ཟད། དེ་འཐད་པར་བཤད་མོད། སྡེ་
བསྟན་ཡ་བའི་༢༢༠བ༧ལས་ཀྱང་། དགག་སྒྲ་འབྱུང་བས། རང་ལས་མ་
གྲུབ་པའི་རྟེན་ཅིང་ཞེས་འབྲེལ་སྒྲ་ཡིན་དགོས་སམ། རག་ལས་མ་གྲུབ་
པའི་ཞེས་པ་གང་ཡིན་དཔྱད། རྟེན་འབྱུང་མིན་པའི་ཆོས་ནི་ཞེས་སོགས་
ཀྱི་རང་འགྲེལ་དུ། དབུ་མ་སྙིང་བོ་ལས། གང་ཕྱིར་རྟེན་འབྱུང་མ་ཡིན་
187



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
པའི། །ཞེས་པར། ཡིག་ནོར་ཏེ། རྩ་ཤེས་ལས་ཟེར་དགོས། དགེ་སློང་དང་
འབྲས་བུ་བཞི་ཕྲད་པ་ཁས་མི་བླངས་པའི་ཕྱིར་དང་། ཞེས་པར། དགག་
སྒྲ་ལྷག་སྐྱོན་ཡིན། ཚིག་གསལ་དྲངས་པའི་ཚིག་དགོན་པའི་ཐིག་ལེ་ཞེས་
བྱ་བ་སོགས་ཞེས་པའི་དགོན་པའི་ཐིག་ལེ་ནི་ཤིང་ཞིག་གི་མིང་སྟེ། དེའི་
སྐད་དོད་ལ་ཨརནེཏིལཀཱ་ཟེར་ཞིང་། རྒྱ་གར་བས་ཤིང་དེ་གཅིག་མཐོང་
ཡང་མང་ཚིག་སྦྱོར་བས་རྣམས་ལ་མཐའ་གཅིག་ཏུ་དོན་མང་མི་དགོས་
པའི་དཔེ་ཡིན་ཞིང་། སོགས་སྒྲའི་བསྡུ་བྱ་གཞུང་ལྟར་ལ། རི་དྭགས་ཀྱི་
མངོན་བརྗོད་ལའང་དགོན་པའི་ཐིག་ལེ་ཟེར་མོད་འདི་དེ་མིན་ནོ། །དབྱེ་
གཞི་ཤེས་བྱར་ཞེས་སོགས་ཀྱི་རང་འགྲེལ་དུ། སྒྲོ་བཏགས་པའི་ལུགས་
ཡོད་པ་རྣམས་ཀྱང་ཞེས་པར། སྒྲོ་བཏགས་པའི་ཡུལ་རྣམས་ཀྱང་ཟེར་
དགོས། གནས་ལུགས་མི་རུང་ཞེས་སོགས་ཀྱི་རང་འགྲེལ་དུ། ཤེར་སྙིང་
དང་འོད་སྲུངས་སོགས་དང་འགལ་བས་ཞེས་པར། འོད་སྲུངས་ལེའུ་
ཟེར་དགོས། དོན་དང་དམ་པའང་ཞེས་སོགས་ཀྱི་རང་འགྲེལ་དུ། བརྒྱད་
པ། དོག་པ། ཞེས་པར། བརྐྱངས་པ། དོག་པ་ཟེར་དགོས། དོན་དམ་དབྱེ་
བ་གཉིས་བཞི་ཞེས་སོགས་ཀྱི་རང་འགྲེལ་དུ། བདེན་གཉིས་རང་འགྲེལ་
ལས། གཞན་དག་པ་ཁོ་ནར་ཞེས་པར། ཡང་དག་པ་ཁོ་ནར་ཟེར་དགོས།
ཐ་སྙད་རིགས་ཤེས་ཞེས་སོགས་ཀྱི་རང་འགྲེལ་དུ། རྒྱལ་བོ་ཆེན་པོ་སྐྱེས་
བུ་གང་དག་འདི་ནི་ཞེས་པར། གང་ཟག་འདི་ནི་ཟེར་དགོས། སྒོམ་རིམ་
ལྔ་ཡོད་ཅེས་སོགས་ཀྱི་རང་འགྲེལ་དུ། དྲོད་རྩེའི་བར་དུ་ཡུལ་ཡུལ་ཅན་
188



སྐབས་བཅུ་གཉིས་པ་དབུ་མ་ཐལ་འགྱུར་བའི་གྲུབ་མཐའ་འཕྲོས་དོན་དང་བཅས་པ་བཤད་པ།
གྱི་གཉིས་སྣང་ཡོད་ཅིང་ངེས་མི་ནུས་ཞེས་པར། ངེས་ནུས་ཟེར་དགོས།
འབྲས་བུ་མཉམ་རྗེས་ཞེས་སོགས་ཀྱི་རང་འགྲེལ་དུ། བྱང་སེམས་ཀྱི་ལམ་
སུམ་ཅུ་རྩ་གཉིས་ཞེས་པར། དབུས་པར་དུ། བྱང་སེམས་ཀྱི་ལས་སུམ་
ཅུ་རྩ་གཉིས་ཞེས་འབྱུང་བ་ལྟར་བྱེད་དགོས། ལྔ་ལྡན་སྣང་བ་ཞེས་སོགས་
ཀྱི་རང་འགྲེལ་དུ། ནམ་མཁའ་དང་མཉམ་པའི་ཐེག་ཆེན་གྱི་མདོ་ཞེས་
པར། ནམ་མཁའ་དང་མཉམ་པའམ་ཐེག་ཆེན་གྱི་མདོ་ཟེར་དགོས། གསང་
གསུམ་རོལ་པ་ཞེས་སོགས་ཀྱི་རང་འགྲེལ་དུ། སྨོན་པ་སོགས་དང་རྒྱས་
པར་བཤད་པ་ལྟ་བུ་ཞེས་པར། དང་སྒྲ་མི་དགོས།
189



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྐབས་བཅུ་གསུམ་པ་མདོ་ལས་རྒྱུད་སྤྱི་དང་དེ་ལས་
བླ་མེད་ཁྱད་འཕགས་སུ་བཤད་པ།
མདོ་སྔགས་གཉིས་ཀས་ཉོན་སྒྲིབ་ཀུན་ཟད་ནུས། །
ཡུལ་མཆོག་བསྟན་ཀྱང་ཡུལ་ཅན་མཆོག་སྦས་བཞིན། །
དྲི་གཙོ་བསྟན་ཀྱང་གཉེན་པོ་མཆོག་སྦས་ཕྱིར། །
ཤེས་སྒྲིབ་ཆུང་ཕྲ་སྡགས་ལས་མདོས་མི་ནུས། །
ཞེས་མདོ་ནས་བཤད་པའི་ཐེག་པ་གསུམ་གྱི་ལམ་དང་སྔགས་ནས་
བཤད་པའི་རྒྱུད་སྡེ་བཞི་གའི་ལམ་གང་ཡིན་ཡང་ཉོན་སྒྲིབ་ས་བོན་དང་
བཅས་པ་ཟད་པའི་ནུས་པ་ཡོད་མོད། མདོ་དང་རྒྱུད་སྡེ་འོག་མར་ཡུལ་
མཆོག་ཏུ་གྱུར་པ་སྟོང་བ་ཉིད་བསྟན་ཀྱང་ཡུལ་ཅན་གྱི་མཆོག་ལྷན་སྐྱེས་
ཀྱི་བདེ་ཆེན་སྦས་པ་བཞིན་དུ། དྲི་མའི་གཙོ་བོ་ཤེས་སྒྲིབ་ཆུང་ངུའི་ཕྲ་བ་
བསྟན་ཀྱང་གཉེན་པོའི་མཆོག་སློབ་པ་མཐའི་དོན་གྱི་འོད་གསལ་མ་བསྟན་
པའི་ཕྱིར་ན། ཤེས་སྒྲིབ་ཆུང་ངུའི་ཕྲ་བ་ནི་སྔགས་བླ་མེད་ཀྱི་ལམ་གྱིས་
སྤོང་ནུས་པ་ལས་མདོ་དང་རྒྱུད་སྡེ་འོག་མའི་ལམ་ཙམ་གྱིས་སྤོང་མི་ནུས་
ཞེས་པའོ། །
190



སྐབས་བཅུ་གསུམ་པ་མདོ་ལས་རྒྱུད་སྤྱི་དང་དེ་ལས་བླ་མེད་ཁྱད་འཕགས་སུ་བཤད་པ།
དེ་ཕྱིར་སྤང་གཉེན་སྦས་པ་མགོ་མཚུངས་འཁྲུལ། །
ཐབས་ཟབ་མང་ཕྱིར་ལམ་ལ་མྱུར་བུལ་ཆེ། །
ལུས་ངག་ཡིད་གསུམ་རགས་ཕྲ་ཤིན་ཏུ་ཕྲ། ། །
སྦྱང་ཕྱིར་ཐེག་དང་མདོ་རྒྱུད་གོང་ནས་གོང་། །
འོག་མར་གཞན་གཉིས་བཤད་ཀྱང་གསུམ་པ་ནི། །
དགོངས་གཞིར་རུང་ཡང་མདོ་རྒྱུད་འོག་མར་མིན། །
བླ་མེད་སྤྱི་དང་རྒྱུད་རྒྱལ་དག་ན་གསལ། །
སྐལ་ལྡན་གྲུབ་དབང་བྱེ་བའི་རྩེར་གཤེགས་ཤུལ། །
དུས་གསུམ་རྒྱལ་བའི་གསང་ལམ་མཆོག་ཏུ་གྲུབ། །
ཅེས་གོང་གི་རྒྱུ་མཚན་དེའི་ཕྱིར་ན་ཁ་ཅིག་གིས་མདོ་ནས་གཉེན་པོ་
མཆོག་སྦས་པ་བཞིན་དུ་སྤང་བྱ་ཕྲ་མོ་ཡང་སྦས་པ་མགོ་མཚུངས་སུ་བྱས་
པ་འཁྲུལ་ལ། སྔགས་ལ་མདོ་ནས་བཤད་པའི་ལམ་རྣམས་ཡོད་པའི་ཐོག་
ཏུ་དམ་ཚིག་སྡོམ་པ་དང་ཡོངས་དག་བཞི་ལ་སོགས་པ་ཐབས་ཟབ་མོ་མང་
བོ་ཡོད་ཕྱིར་མདོ་ཙམ་དང་སྔགས་ལམ་ལ་མྱུར་བུལ་གྱི་ཁྱད་པར་ཤིན་ཏུ་
ཆེ་ཞིང་། ལུས་ངག་ཡིད་གསུམ་ལ་ཕྲ་བ་དང་ཤིན་ཏུ་ཕྲ་བ་དང་རགས་པ་
སྟེ་གསུམ་གསུམ་ཡོད་པ་སྦྱོང་ཕྱིར་ཉན་རང་བྱང་སེམས་ཀྱི་ཐེག་པ་དང་
མདོ་དང་རྒྱུད་སྡེ་བཞི་གོང་ནས་གོང་དུ་ཁྱད་པར་དུ་འཕགས་པའི་རིམ་པ་
མང་དུ་གསུངས་ཤིང་། མདོ་དང་རྒྱུད་སྡེ་འོག་མར་རླུང་ལ་བརྟེན་ནས་བདེ་
དྲོད་བསྐྱེད་པ་དང་དེའི་རང་གདངས་སྔགས་ཀྱི་སྒྲར་གྲག་པ་སོགས་དང་
191



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
གཟུངས་རྒྱལ་དང་ལང་གཤེགས་ལས་ཡིད་ལུས་བཤད་པ་སོགས་ལུས་
ངག་ཡིད་གསུམ་གྱི་གཞན་ཏེ་ཕྲ་རགས་གཉིས་བཤད་ཀྱང་གསུམ་པ་ཤིན་
ཏུ་ཕྲ་བ་ནི་རྣལ་འབྱོར་རྒྱུད་མན་ཆད་ཀྱི་དགོངས་གཞི་ཙམ་དུ་རུང་བ་སྟེ་
དེའི་ཐོག་ཏུ་འབབ་ཚུལ་རེ་ཡོད་པ་མ་གཏོགས་དངོས་ཤུགས་གང་ལ་ཡང་
མདོ་རྒྱུད་འོག་མར་བསྟན་པ་མིན་པས། བླ་མེད་ཀྱི་རྒྱུད་སྤྱི་དང་རྒྱུད་རྒྱལ་
གསང་བ་འདུས་པ་སོགས་སུ་གསལ་ཞིང་། དེ་འདྲའི་བླ་མེད་ཀྱི་ལམ་ནི་
སྐལ་ལྡན་གྲུབ་དབང་མང་བོ་རྩེ་མོའི་སངས་རྒྱས་ཀྱི་སར་གཤེགས་པའི་
བཤུལ་ལམ་དང་འདས་མ་འོངས་ད་ལྟ་གསུམ་སྟེ་དུས་གསུམ་གྱི་རྒྱལ་བ་
རྣམས་ཀྱི་གསང་ལམ་མཆོག་ཏུ་ལུང་དང་རིགས་པས་གྲུབ་ཅེས་པའོ། །
ལུས་ངག་ཡིད་གསུམ་རགས་ཕྲ་ཤིན་ཏུ་ཕྲ། །ཞེས་པའི་ལུས་རགས་པ་ནི་
ད་ལྟའི་འབྱུང་ལུས་རགས་པ་འདི་དང་། ཕྲ་བ་རྩ་རླུང་ཐིག་ལེ། ཤིན་ཏུ་ཕྲ་
བ་གཉུག་སེམས་ཀྱི་བཞོན་པའི་རླུང་ངོ་། །ངག་རགས་པ་ནི། ད་ལྟའི་ངག་
རགས་པ་དང་། ཕྲ་བ་ནི། རྩ་སོ་སོའི་ནང་དུ་མི་གསལ་བར་སྒྲོག་པའི་རླུང་
གདངས། ཤིན་ཕྲའི་ངག་ནི། གཉུག་མའི་རླུང་གི་རང་གདངས་སོ། །ཡིད་
རགས་པ་ནི། མིག་ཤེས་སོགས་ལྔ་དང་། ཡིད་ཕྲ་བ་ནི། ཀུན་རྟོག་བརྒྱད་
ཅུ་དང་སྣང་བ་དཀར་ལམ་པ། མཆེད་པ་དམར་ལམ་པ། ཉེར་ཐོབ་ནག་
ལམ་པ་གསུམ་མོ། །ཤིན་ཕྲའི་ཡིད་ལ་གཉུག་སེམས་བཞག་པར་བྱའོ། །
ལུས་དང་ཡིད་ལ་རགས་ཕྲ་གསུམ་རེ་ཡོད་པར་ནཱ་རོ་བའི་རིམ་ལྔ་བསྡུས་
གསལ་དུ་འབྱུང་ཡང་། ངག་ལ་མི་གསལ་མོད་ཡོད་དགོས་པ་སྔ་མ་ལུས་
192



སྐབས་བཅུ་གསུམ་པ་མདོ་ལས་རྒྱུད་སྤྱི་དང་དེ་ལས་བླ་མེད་ཁྱད་འཕགས་སུ་བཤད་པ།
ཀྱི་དེས་ཤེས་དགོས་པར་བརྟེན། གྲུབ་མཐའ་ཆེན་མོ་འདིར། ལུས་ཀྱི་དེས་
ངག་ལ་ཡང་གསུམ་ཡོད་པར་ཤེས་དགོས་ཤིང༌། ཞེས་གསུངས་པས།
ཕྱིས་ཀྱི་མཁས་པ་འགས་ངག་ལ་གསུམ་ཕྱེ་བའི་ཁུངས་མེད་གསུངས་
མོད། དོན་ལ་ཐོབ་པའི་དབང་དུ་བྱས་པར་འདིར་གསལ་བ་ལྟར་འགལ་བ་
མེད་དོ། །
77
193



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
མཇུག་བྱང་ཞར་བྱུང་འཕྲོས་དོན་དང་བཅས་པ་
བཤད་པ།
འཇམ་མགོན་མཁྱེན་གཟི་ལས་འོངས་འཁྲུལ་མུན་བྲལ། །
དབྱངས་ཅན་ལྷ་མོས་སྨྲས་བཞིན་སྙན་འཇེབས་འགྲིག །
ཐུབ་དབང་གསུང་བཞིན་ཐོག་མཐའ་བར་དུ་དགེ །
འཛམ་གླིང་རྒྱན་མཆོག་ལུགས་ཀུན་འདུས་བཞིན་བརླིང་། །
ཞེས་གྲུབ་མཐའ་འདིའི་བརྗོད་བྱ་དོན་གྱི་ཆ་ལ་འཇམ་མགོན་མཁྱེན་
པའི་གཟི་འོད་ལས་འོངས་པ་བཞིན་དུ་འཁྲུལ་བའི་མུན་པ་དང་བྲལ་ལ།
རྗོད་བྱེད་ཚིག་ཀྱང་དབྱངས་ཅན་ལྷ་མོས་སྨྲས་པའི་གསུང་ངག་བཞིན་
དུ་སྙན་འཇེབས་འགྲིག་པ་དང་། དེའི་ཕྱིར་ཚིག་དོན་གཉིས་ཀའི་ཆ་ནས་
ཐུབ་དབང་གི་གསུང་བཞིན་ཐོག་མཐའ་བར་གསུམ་དུ་དགེ་ཞིང་ལེགས་
པ་དང་། ཚིག་དོན་ལ་སྐྱོན་མེད་པར་མ་ཟད་འཛམ་གླིང་རྒྱན་མཆོག་དྲུག་
སོགས་ཀྱི་གཞུང་ལུགས་ཀུན་གཅིག་ཏུ་འདུས་པ་བཞིན་དུ་གཞུང་ཟབ་
ཅིང་བརླིང་ཞེས་པའོ། །རེད་མདའ་བ་(སྤྱི་ལོ ༡༣༤༩-༡༤༡༢)དང་རྗེ་
ཙོང་ཁ་བ(སྤྱི་ལོ༡༣༥༧-༡༤༡༩)། ཇོ་ནང་སྒྲོལ་མགོན་(སྤྱི་ལོ༡༥༧༥-
194



མཇུག་བྱང་འཕྲོས་དོན་དང་བཅས་པ་བཤད་པ།
༡༦༣༥)སོགས་ཞལ་མཐུན་པར། ཀླུ་སྒྲུབ་ཡབ་སྲས་གཉིས། ཐོགས་
མེད་སྐུ་མཆེད། ཕྱོགས་གླང་ཆོས་གྲགས་གཉིས་ཏེ་རྒྱན་དྲུག་དང་། ཡོན་
ཤཱཀ་གཉིས་ལ་མཆོག་གཉིས་ཞེས་བརྡ་ཆད་གནང་ཡོད་མོད། རྫ་དཔལ་
སྤྲུལ་(སྤྱི་ལོ༡༨༠༨-༡༨༨༧)གྱི་རྩིས་གཞུང་ཉིན་བྱེད་སྣང་བའི་ལག་ལེན་
བུ་ཡིག་ངོ་མཚར་ཕྲེང་བ་ལས། མཆོག་གཉིས་ནི་དཔལ་མགོན་འཕགས་
པ་ཀླུ་སྒྲུབ་དང་། འཕགས་པ་ཐོགས་མེད་གཉིས་སོ། །རྒྱན་དྲུག་ནི་ཆོས་
འདུལ་བའི་གཞུང་འབྱེད་པ་བོ་ཡོན་ཏན་འོད། དེའི་འགྲེལ་བ་མཛད་པ་བོ་
ཤཱཀྱ་འོད། ཅེས་ཡོན་ཤཱཀ་གཉིས་རྒྱན་དྲུག་གི་ནང་དུ་བགྲང་སྟེ་ཀླུ་ཐོགས་
གཉིས་མཆོག་གཉིས་ལ་བགྲང་བ་དང་། གླིང་དཀོན་མཆོག་དགྱེས་པའི་
བློ་གྲོས་ཀྱིས་(སྤྱི་ལོ༡༧༧༣-༡༨༣༨)གསུང་རྩོམ་ལེགས་པའི་ཚད་དུ་
བཞག་པའི་རིག་འཛིན་འཇིགས་མེད་གླིང་བས་ཆུ་ལུག་(སྤྱི་ལོ་༡༧༦༣）
ལོར་མཛད་པའི་དྲིས་ལན་རིན་པོ་ཆེའི་བསྟན་བཅོས་ལུང་གི་གཏེར་
མཛོད་ལས། རྒྱན་དྲུག་ནི། ཀླུ་སྒྲུབ་སྙིང་བོ། ཐོགས་མེད། དབྱིག་གཉེན།
ཕྱོགས་ཀྱི་གླང་བོ། ཆོས་ཀྱི་གྲགས་པ། ཡོན་ཏན་འོད་དོ། །ཞེས་བཤད་པ་
ལྟར་བགྲང་ཚུལ་མི་གཅིག་པ་མང་དུ་སྣང་ཞིང་། ཐོས་པའི་ཚོམས་ཏེ། སྡེ་
བཀའ་མདོ་ས་བའི་༢༢རབ༥ལས། ཐོས་པ་མང་ཞིང་ཆོས་འཛིན་དང་། །
ཤེས་རབ་ལྡན་ཞིང་མཉམ་བཞག་པ། །དེ་ནི་སུས་ཀྱང་སྨད་འོས་མིན། །
འཛམ་བུའི་གླིང་གི་གསེར་རྒྱན་བཞིན། །ཞེས་གསུངས་པ་ལྟར། འཛམ་
གླིང་མཛེས་པའི་རྒྱན་ནི་འདི་ལྟ་བུའི་སྟེང་ནས་གོ་དགོས་སོ། །
195



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
འགའ་ཞིག་མ་བསླབས་ལོང་བས་མཐར་བགྲོད་འདོད། །
ལ་ལ་བློ་དམན་བྱི་བས་གླང་ཁུར་ལེན། །
ཕལ་ཆེར་སྦྱངས་ཙམ་རི་ཕྲན་བཏེགས་པས་སྙེམས། །
ཐུབ་བསྟན་ནོར་འཛིན་ཀུན་འདེགས་ཀུརྨ་སུ། །
ཞེས་དེང་སང་འགའ་ཞིག་གཞུང་ལུགས་ལ་མ་བསླབས་པར་ལག་
ལེན་ལ་ལོང་བ་བཞིན་དུ་གྱུར་པའི་བརྟུལ་ཞུགས་ཀྱིས་སྤངས་རྟོགས་ཀྱི་
མཐར་བགྲོད་པར་འདོད་པ་དང་། ལ་ལ་སྐྱེས་སྦྱངས་གང་གི་ཆ་ནས་བློ་
གྲོས་དམན་བཞིན་དུ་བསྟན་བཅོས་རྩོམ་པ་ནི་བྱི་བས་གླང་བོའི་ཁུར་བོ་
ལེན་པ་བཞིན་དུ་རང་ཉིད་ངལ་བའི་རྒྱུ་རུ་ཟད་ལ། ཕལ་ཆེ་བ་ཞིག་ཕྱོགས་
རེ་ལ་སྦྱངས་པ་ཙམ་གྱི་རི་ཕྲན་རེ་བཏེགས་ཏེ་སྙེམས་ནས་འདུག་པ་ལས།
ཐུབ་བསྟན་གྱི་ནོར་འཛིན་ཏེ་ས་གཞི་ཀུན་འདེགས་ནུས་པའི་མཁས་གྲུབ་
ཀུརྨའམ་རུས་སྦལ་སུ་ཞིག་ཡོད་དེ་གཞན་མེད་ཅེས་པའོ། །
མཁས་ལས་ཆེས་མཁས་འཕགས་བོད་མང་བོས་ཀྱང་། །
ཐུགས་དོར་ཟབ་རྒྱས་ཐག་མཁན་རྐང་བ་བཞིན། །
རེས་ཀྱིས་མ་བདེ་སྣང་སྟོང་ཟུང་འབྲེལ་ལམ། ། མ་
མ་རྙེད་ལུང་རིགས་འཁར་བས་ཅི་ཡང་བཙལ། །
ཅེས་མཁས་པ་ལས་ཀྱང་མཁས་པའི་འཕགས་ཡུལ་དང་བོད་ཀྱི་སྔོན་
བྱོན་མང་བོ་ཞིག་ཀྱང་ཐུགས་ངོར་ཟབ་རྒྱས་གཉིས་ཐག་མཁན་གྱི་རྐང་
བ་དུས་གཅིག་ཏུ་ས་ལ་མི་རེག་པ་བཞིན་དུ་རེས་མོས་ཀྱིས་སྤྱོད་པས་མི་
196



མཇུག་བྱང་འཕྲོས་དོན་དང་བཅས་པ་བཤད་པ།
བདེ་ཞིང་། སྣང་བ་རྟེན་འབྱུང་དང་སྟོང་བ་རང་བཞིན་གྱིས་མེད་པ་གཉིས་
ཟུང་འབྲེལ་དུ་ཤར་བའི་ལམ་མ་རྙེད་པར་ལུང་རིགས་སྣ་ཚོགས་ཀྱི་འཁར་
བས་བཙལ་པས་ངལ་ཞེས་པའོ། ། །
རང་གཞན་མཁས་མང་ཀླུ་དབང་སྟོང་གིས་རོལ། །
ཕན་དང་བདེ་བའི་རིན་ཆེན་འཕྱུར་བུས་གང་། །
དགག་སྒྲུབ་རླབས་འཁྲུག་གྲུབ་མཐའི་མཚོར་བགྲོད་སླད། །
དེད་དཔོན་མཁས་རྣམས་གྲུ་གཟིངས་ཅི་ཡང་འཛུགས། །
ཞེས་རང་དང་གཞན་གྱི་མཁས་མང་ཀླུ་དབང་སྟོང་གིས་ཐོས་བསམ་
རོལ་རྩེད་ཀྱི་གནས་གཅིག་པུ། གནས་སྐབས་ཕན་པ་དང་ཕུགས་སུ་བདེ་
བའི་རིན་པོ་ཆེ་འཕྱུར་བུས་གང་ཞིང་། གཞན་ལུགས་དགག་པ་དང་རང་
ལུགས་སྒྲུབ་པའི་རྦ་རླབས་ཆེ་ཆེར་འཁྲུགས་པའི་གྲུབ་མཐའ་རྒྱ་མཚོར་
བགྲོད་པའི་སླད་དུ་གྲུབ་མཐའ་ལ་མཁས་པའི་དེད་དཔོན་རྣམས་ཀྱིས་
གཞུང་ལུགས་ཀྱི་གྲུ་གཟིངས་ཅི་ཡང་འཛུགས་པར་བྱེད་དོ་ཞེས་པའོ། །
རིགས་པའི་གྲུ་གཟིངས་དམན་འཁྲུལ་དང་བོའི་རྒྱུད། །
བརྡུངས་པས་ཚུལ་ཞིག་འགས་ཀྱང་གྲུབ་མཐའི་མཚོར། །
ཕྱིན་སྙེམས་དྲེགས་སྐྱུངས་ལུགས་གཉིས་ཀུན་མཐོང་ཕྱིར། །
གྲུབ་མཐའ་རྒྱ་མཚོའི་ཕ་རོལ་ཁོ་བོས་ཕྱིན། །
ཅེས་བཏགས་དོན་འཚོལ་བའི་རིགས་པའི་གྲུ་གཟིངས་ལ་བློ་དམན་
རྣམས་འཁྲུལ་ནས་གཏན་མེད་ཀྱི་དང་བོའི་རྒྱུད་བརྡུངས་པས་ཐ་སྙད་དུ་
197



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཡོད་པའི་གྲུ་ཡི་ཚུལ་ཞིག་པ་འགའ་ཡིས་ཀྱང་གྲུབ་མཐའ་རྒྱ་མཚོའི་ཕ་
མཐར་སོན་སྙམ་པའི་དྲེགས་པ་སྐྱུངས་ཕྱིར་དང་ཕྱི་ནང་ལུགས་གཉིས་
ཀྱི་འདོད་ཚུལ་ཕྲ་རགས་ཀུན་མཐོང་བའི་ཕྱིར་དུ་གྲུབ་མཐའ་རྒྱ་མཚོའི་ཕ་
མཐར་ཁོ་བོ་འཇམ་དབྱངས་བཞད་པའི་རྡོ་རྗེས་དངོས་སུ་ཕྱིན་ཅེས་པའོ། །
དང་བོའི་རྒྱུད་ཀྱི་གཏམ་རྒྱུད་ནི། ཡུལ་ཝ་ར་ན་སིར་བྲམ་ཟེ་ཞིག་ལྷ་མི་
ཡུལ་དུ་འཁྱམས་པའི་མིའམ་ཅི་དང་འདུས་པ་ལས་བྱུང་བའི་བུ་ལ་མས་
ནོར་སྐལ་དུ་པི་ཝང་ཞིག་བྱིན་ནས་རྒྱུད་དང་བོར་མ་རེག་ཅེས་གདམས་
མོད། ཕྱིས་སུ་རྒྱ་མཚོར་ཕྱིན་དུས་གཞན་གྱིས་བསྐུལ་པས་རྒྱུད་དང་བོར་
རེག་པས་གྲུ་གཟིངས་ཞིག་པའི་གཏམ་རྒྱུད་སྡེ་བཀའ་འདུལ་བ་ད་བའི་༩༧
ན༢ལས་འབྱུང་ངོ༌། ། དེའི་ ཤེས་ པའི་
བློ་བཟང་མེས་བྱིན་རང་ལུགས་ལམ་གསུམ་འབབ། །
རྣམ་དཔྱོད་ལྷ་ཆེན་རལ་འོངས་རྟོག་གེ་ཡིས། །
བཤུང་སླད་ནོར་ལྷའི་རྐང་བཀྲུ་བཀྲུས་ཆབ་ཀྱིས། །
རྨོངས་འཁྲུལ་དུག་ཅན་རྒྱུ་ཚོགས་དག་གྱུར་ཅིག། །
ཅེས་བློ་བཟང་རྒྱལ་བ་མེས་པོ་ཚངས་པས་བྱིན་པའི་རང་ལུགས་
ལམ་གསུམ་འབབ་སྟེ་ཆུ་བོ་གངྒ་ཉིད་རྩོམ་པ་བོའི་རྣམ་དཔྱོད་ལྷ་ཆེན་དབང་
ཕྱུག་གི་རལ་བའི་ནང་ནས་འོངས་ཏེ་རྟོག་གེའི་རིགས་པ་ལྟར་སྣང་གིས་
བསླད་པ་དག་རྩ་བ་ནས་བཤུང་སླད་ནོར་ལྷ་ཁྱབ་འཇུག་གི་རྐང་བ་བཀྲུས་
པ་ལྟ་བུའི་རིགས་པའི་ཆབ་ཀྱིས་ཡིན་ལུགས་ལ་རྨོངས་ཤིང་འཁྲུལ་བའི་
198



མཇུག་བྱང་འཕྲོས་དོན་དང་བཅས་པ་བཤད་པ། །
གང་ཟག་རྒྱལ་བོ་དུག་ཅན་པའི་བུ་དྲུག་ཁྲིའི་རྒྱུད་ཚོགས་དག་པར་གྱུར་
ཅིག་ཅེས་པའོ། ། །
ཀྱི་ལས་རིན་ཆེན་ཁུར་ལྕི་མཚོ་ཆེན་སྐ་རགས་གཡོ། །བའི་11:
ཉི་ཟླའི་སྒྲོན་འདེགས་ལྷུན་པོ་གནས་དེ་སྲིད། ། གང
འདིས་ཀྱང་གསར་བཤད་ཁུར་ལྕི་གྲགས་སྙན་གཡོ། །
ལེགས་བཤད་སྒྲོན་མེས་ས་གསུམ་སྣང་བྱེད་ཤོག ། །
ཅེས་རིན་ཆེན་རྣམ་བཞིའི་ཁུར་ལྕི་ཞིང་རོལ་མཚོ་བཞི་ཡིས་སྐུ་
རགས་གཡོ་ལ། ཉི་ཟླའི་སྒྲོན་མེ་ཟུང་རང་གི་ཕྱེད་དུ་འདེགས་པའི་རི་རྒྱལ་
ལྷུན་པོ་ཇི་སྲིད་གནས་པ་དེ་སྲིད་དུ་གྲུབ་མཐའ་འདིས་ཀྱང་གསར་བཤད་
ཁུར་ལྕི་བ་འཁུར་ནས་དོན་ལྡན་གྱི་གྲགས་སྙན་སྲིད་གསུམ་ན་གཡོ་ཞིང་།
ལེགས་བཤད་ཀྱི་སྒྲོན་མེའི་འོད་ཀྱིས་ས་གསུམ་གྱི་འགྲོ་བའི་ཡིད་ལ་སྣང་
བ་སྟེར་བར་ཤོག་ཅིག་ཅེས་པའོ། །
ཆོས་དབྱིངས་གཤིས་དང་དཀོན་མཆོག་གསུམ་གྱི་མཐུས། །
འགྲོ་རྣམས་རྫུ་འཕྲུལ་བཞིན་དུ་ས་རིམ་བགྲོད། ། །
ཉ་རྒྱས་ཟླ་ལྟར་ཡོན་ཏན་ཀུན་རྫོགས་ནས། །
ཉི་མ་རྒྱས་གསལ་ཀུན་མཁྱེན་མྱུར་ཐོབ་ཤོག །
ཅེས་ཆོས་དབྱིངས་རང་བཞིན་གྱིས་སྟོང་བའི་གཤིས་ལུགས་དང་
དཀོན་མཆོག་གསུམ་གྱི་མཐུ་སྟོབས་ཀྱིས་འགྲོ་བ་རྣམས་ཀྱིས་ས་བཅུ་
ལམ་ལྔ་རིམ་གྱིས་རྫུ་འཕྲུལ་བཞིན་དུ་མྱུར་དུ་བགྲོད་ནས་ཉ་རྒྱས་པའི་
199



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
༡༦༣༥)ལོར་མདོ་སྨད་དུ་འཁྲུངས། འབྲས་སྒོ་མང་དང་རྒྱུད་སྨད་དུ་མདོ་
སྔགས་ལ་སྦྱངས། ཤིང་སྦྲུལ་(སྤྱི་ལོ༡༦༦༥)ལོར་སྒོ་མང་མཁན་རབས་
ཉེར་དགུ་བར་བཞུགས། ཆུ་ཁྱི་(སྤྱི་ལོ༡༦༨༢)ལོར་དགའ་ལྡན་གསེར་ཁྲི་
ཞེ་བཞི་བར་བཞུགས། ས་འབྲུག་(སྤྱི་ལོ༡༦༨༨)ལོར་སྐུ་འདས། ཨོ་རོལ་
ཐོར་གོད་དོན་གྲུབ་རྒྱ་མཚོ་ཆུ་གླང་(སྤྱི་ལོ་༡༦༧༣)ལོར་སྒོ་མང་མཁན་
རབས་སུམ་ཅུ་བར་བཞུགས་པ་ལས་ལོ་རྒྱུས་ཞིབ་ཆ་མ་ངེས། ལྕང་སྐྱ་
ངག་དབང་ཆོས་ལྡན་ནི། ཆུ་རྟ་(སྤྱི་ལོ༡༦༤༢)ལོར་མདོ་སྨད་དུ་འཁྲུངས།
དབུས་གཙང་གཉིས་ཀར་མདོ་སྔགས་ལ་སྦྱངས། ཉིད་ཀྱི་རང་རྣམ་ལས།
མདོ་སྔགས་རབ་འབྱམས་སྨྲ་བའི་དབང་ཕྱུག་མཆོག ། །
ངག་དབང་བརྩོན་འགྲུས་དགེ་གཞོན་མང་བོ་དང་། ། །
བཅས་པས་མདོ་སྡེ་རྒྱན་གྱི་བཀླག་ལུང་གསན། །
ཞེས་དང་། །
མཁས་གྲུབ་ཆེན་པོ་བླ་མ་ངག་དབང་ཞེས། །
གྲགས་པ་དོན་ལྡན་བྱོན་ནས་དབུས་རང་དང་། །
སོག་རང་གཉིས་ཀའི་སྟེར་ཆ་ཆེན་པོ་མཛད། །
ཅེས་རང་གི་དངོས་སློབ་ཀུན་མཁྱེན་བླ་མར་ཡང་བསྔགས་བརྗོད་
རྒྱ་ཆེར་གནང་འདུག རྒྱ་ནག་ཏུ་ཐེངས་འགའ་བྱོན་ཞིང་དགོན་ལུང་ཁྲིར་
བཞུགས། ཤིང་རྟ་(སྤྱི་ལོ་༡༧༡༤)ལོར་སྐུ་འདས་ཤིང་གསུང་རྩོམ་པོཏ་ལྔ་
བཞུགས། ཉི་ཐང་ཤེས་རབ་སྦྱིན་པ་འདི་བ་སོག་པོ་ཐོར་གོད་དུ་འཁྲུངས།
202



མཇུག་བྱང་འཕྲོས་དོན་དང་བཅས་པ་བཤད་པ། ད་
བོད་དུ་བྱོན་ནས་འབྲས་སྒོ་མང་དུ་སློབ་གཉེར་གནང་སྟེ་མཁས་པའི་གོ་
འཕང་ཐོབ། གསུང་འབུམ་པོ་ཏི་གསུམ་ཡོད་ཅིང་ཕར་ཕྱིན་དང་དབུ་མ།
མཛོད། འདུལ་བའི་དུས་ཚིགས། བསྡུས་གྲྭ། རྣམ་འགྲེལ། ཤེར་ཕྱོགས་
ཆོས་འབྱུང་བཅས་ཡོད། ཉི་ཐང་གི་མཁན་རབས་ཉེར་བདུན་པ་དང་རྟག་
བརྟན་ཕུན་གླིང་གི་མཁན་པོར་བཞུགས། པཎ་ཆེན་བཀའ་འགྱུར་བ་སྦྱིན་
པ་རྒྱ་མཚོ་ས་སྦྲུལ་(སྤྱི་ལོ་༡༦༢༩)ལོར་ཁྲི་ཀར་འཁྲུངས། དབུས་སུ་མདོ་
སྔགས་ལ་སྦྱངས། ལྕགས་སྤྲེལ་(སྤྱི་ལོ་༡༦༨༠)ལོར་རྒྱུད་སྨད་མཁན་
པོར་བྱོན། ཆུ་སྤྲེལ་(སྤྱི་ལོ༡༦༩༢)ལོར་དགའ་ལྡན་ཁྲིར་ཕེབས། ཤིང་
ཕག་(སྤྱི་ལོ༡༦༩༥)ལོར་སྐུ་འདས། ཁོང་པེ་ཅིན་དུ་ལྷ་ཁང་སེར་བོའི་བླ་
མ་མཛད་པ་ལས། གཞན་ཤར་ཕྱོགས་མུག་ཏུན་དུ་ཕེབས་ནས་རྒྱ་བོད་
འབྲེལ་ལམ་འཛུགས་མཁན་དང་། ལྷ་ཁང་སེར་བོ་དང་མཆོད་རྟེན་དཀར་
བོ་བཞེངས་མཁན་མིན་པས། མདོ་སྨད་ཆོས་འབྱུང་དང་སྐུ་འབུམ་གདན་
རབས་ལ་དཔྱད་དགོས། སྨིན་གྲོལ་ཆོས་ཀྱི་རྒྱལ་བོ་འཕྲིན་ལས་ལྷུན་
གྲུབ་ནི་མདོ་སྨད་བཙན་མོ་སྣ་རུ་ཆུ་ཁྱི་(སྤྱི་ལོ་༡༦༢༢)ལོར་འཁྲུངས། སྒོ་
མང་། རྭ་སྟོད། རྒྱུད་སྨད་བཅས་སུ་མདོ་སྔགས་ལ་སྦྱངས། ཆུ་འབྲུག་
ནས་ཤིང་འབྲུག་(སྤྱི་ལོ༡༦༥༢ནས་༡༦༦༤)ལོའི་བར་དུ་སྒོ་མང་མཁན་
རབས་ཉེར་བརྒྱད་པར་བཞུགས། ས་ཡོས་(སྤྱི་ལོ༡༦ ༩༩)ལོར་སྐུ་འདས།
གསུང་རྩོམ་བཙན་པོའི་བསྡུས་གྲྭ་དང་ཕར་ཕྱིན་སྐབས་དང་བོའི་མཐའ་
དཔྱོད། དོན་བདུན་ཅུ་བཅས་ཡོད་ཅིང་། གདན་རབས་ལྷའི་རྔ་ཆེན་ལས་
203



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རྭ་བསོད་ནམས་དབང་རྒྱལ་གྱི་རྣམ་ཐར་ཐད་དུ། བཙན་པོ་དོན་གྲུབ་རྒྱ་
མཚོ་འཁྲུངས་པའི་ཡུལ་བཙན་མོ་སྣ་ཞེས་པ་ཆོས་འཁོར་དང་ཉེ་བའི་སར་
ཞེས་པ་ཡིག་ནོར་ཏེ་བཙན་པོ་དོན་རྒྱམ་པ་དབུས་དགའ་གདོང་དུ་འཁྲུངས་
ཤིང་། དོན་ལ་བཙན་པོ་དོན་རྒྱམ་པའི་གདན་ས་བ་ཧོར་སྨིན་གྲོལ་ངག་
དབང་འཕྲིན་ལས་ཀྱི་འཁྲུངས་ཡུལ་བཙན་མོ་སྣ་ཟེར་དགོས་ཏེ་ཞར་བྱུང་
ངོ་། །སྲད་རྡོ་རྗེ་འཆང་དཀོན་མཆོག་ཡར་འཕེལ་ནི། ཆུ་སྟག་(སྤྱི་ལོ་༡༦༠༢)
ལོར་འཁྲུངས། ཆུ་ཁྱི་(སྤྱི་ལོ་༡༦༨༢)ལོར་སྐུ་འདས་ཤིང་རྣམ་ཐར་ཀུན་
མཁྱེན་བླ་མའི་འཇིགས་བྱེད་ཆོས་འབྱུང་དུ་གསལ། སེམས་དཔའ་ཆེན་
པོ་ངག་དབང་བློ་གྲོས་སམ་མེར་གན་ངག་དབང་བློ་གྲོས་ནི། གདུང་རུས་
བོད་ལས་མཆེད་པ་ཞིག་གི་རྒྱུད་དུ་སོག་ཡུལ་དུ་འཁྲུངས། སེ་ཆེན་རབ་
འབྱམས་པ་ལས་རབ་བྱུང་གནང་། སྒོ་མང་མཁན་རབས་ཉེར་བརྒྱད་པའི་
སྐབས་སུ་སྒོ་མང་གྲྭ་ཚང་དུ་ཞུགས་ནས་ཕར་ཕྱིན་སྐབས་དང་བོའི་ཆོས་
འཁོར་བར་དུ་སྦྱངས། དེའི་དུས་རང་རྒྱུད་ལ་བརྟགས་པས་ང་རྒྱལ་ཆེ་རུ་
སོང་བ་རྟོགས་ཤིང་སྐྱོ་བ་སྐྱེས་ནས་ངེས་འབྱུང་གིས་བསྐུལ་ཏེ་དགེ་འཕེལ་
རི་ཁྲོད་དུ་ལམ་ཁྲིད་དང་ལྷག་པར་ལྟ་ཁྲིད་སྐྱོང་བའི་ཉིན་ཞིག་མེ་འབུད་
ཞོར་ལ་སྟོང་ཉིད་སྒོམ་པས་གློ་བུར་དུ་ཐམས་ཅད་སྟོང་སངས་ལྟ་བུར་སོང་
བའི་སྣང་བ་ཤར་ནས་རྩིག་པ་སོགས་ལ་མི་ཐོགས་པ་ཕྱི་རོལ་ནས་གཞན་
གྱིས་ཀྱང་མཐོང་། དེ་ནས་འབྲས་སྤུངས་སུ་སོང་སྟེ་སྒོ་མང་མཁན་པོ་ཧོར་
དཔོན་སློབ་སྨིན་གྲོལ་ངག་དབང་འཕྲིན་ལས་ལ་རྒྱུ་མཚན་ཞུས་པས། ཁོ་
204



མཇུག་བྱང་འཕྲོས་དོན་དང་བཅས་པ་བཤད་པ།
བོས་དེའི་ཐེ་ཚོམ་མི་ཆོད་པས་ཁྱོད་གཙང་སྲད་རྒྱུད་སློབ་དཔོན་རིན་པོ་
ཆེའི་དྲུང་དུ་སོང་ཞེས་ལམ་བྲོ་སོགས་བྱིན་པས་དེར་བྱོན། དེར་སླེབས་
པ་ན་བླ་མས་ཆོས་འཆད་པ་དང་ཐུག་པས། མཐའ་ནས་སྐད་ཆེན་པོས་རྒྱུ་
མཚན་ཞུས་པ་ན་དཔེ་ཆ་ཞིག་གནང་བྱུང་བ་གསོལ་ཇ་ཁང་ནས་བལྟས་
པས་སྒྲོ་འདོགས་ཆོད། ཕྱིས་སུ་རྗེའི་གསུང་འབུམ་ལས་ཉེར་མཁོའི་ལུང་
སྣ་ཚོགས་ལན་མང་དུ་གནང་བས་བསྟན་རྒྱུན་ལ་ཕན་པར་གྱུར། ལྕགས་
ཁྱི་(སྤྱི་ལོ་༡༦༧༠)ཡས་མས་སུ་ཁྲི་ཆེན་བློ་གྲོས་རྒྱ་མཚོ་སོགས་ལ་
གསུང་ཆོས་མང་དུ་སྩལ་ཅིང་། རྗེ་འདི་བས་སྔགས་ཆེར་མ་གནང་། བྱང་
ཆུབ་ལམ་རིམ་ཆེན་མོ་སོག་པོ་ཨོ་རོད་སྐད་དུ་བསྒྱུར། དགུང་ལོ་དོན་
བརྒྱད་པར་ཟས་སྐྱོན་གྱིས་སྐུ་འདས། འཇམ་དབྱངས་བཞད་པའི་རྡོ་རྗེ་
ཞེས་བྱ་བའི་མཚན་ཐོགས་ཚུལ་ལ། རྗེ་ཉིད་ཀྱི་རྣམ་ཐར་དང་། གདན་
རབས་ལྷའི་རྔ་ཆེན་ལས། སྡེ་སྲིད་སངས་རྒྱམ་(སྤྱི་ལོ་༡༦༥༢-༡༧༠༥)
པས་སྒྲའི་དཀའ་གནད་བཞིའི་དོགས་པ་ཕྱོགས་སོ་སོར་བཀྲམ་སྐབས།
རྗེ་འདིས་ལན་རྣམ་དཔྱོད་ཅན་ཞིག་ཕུལ་པས། སྡེ་སྲིད་ཀྱིས་ཀུན་བཤད་
ཀྱི་མིང་དུ་འཇམ་དབྱངས་བཞད་པའི་རྡོ་རྗེ་ཞེས་པ་ཕུལ་ཅིང་། སྒྲའི་ཨང་
བཞི་བའི་བྱ་དགའ་ཐོབ་པར་གསུངས་མོད། སྒྲའི་དྲི་བ་གནང་སྟེ་ཨང་
རིམ་སྒྲིག་པའི་ལོ་ནི། ས་སྟག་(སྤྱི་ལོ་༡༧༩༨)ལོ་ཡིན་ཞིང་། རྗེ་འདི་ལ་
འཇམ་དབྱངས་བཞད་པའི་རྡོ་རྗེ་ཞེས་བྱ་བའི་མཚན་ནི་དེའི་སྔོན་ནས་
ཡོད་པ། ཤིང་གླང་(སྤྱི་ལོ་༡༦༨༥)ལོར་མཛད་པའི་དྲང་ངེས་མཐའ་དཔྱོད་
205



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
ཀྱི་མཇུག་ཏུ་གསལ་བས་འགྲུབ་ལ། སྒྲའི་ཨང་རིམ་བཞི་བ་མ་ཡིན་པར་
གསུམ་པ་ཡིན་ཚུལ་ནི། སྡེ་སྲིད་རང་ཉིད་ཀྱིས་བརྩམས་པའི་རབ་གསལ་
གསེར་གྱི་སྙེ་མ་ལས། དེ་གའི་ཨང་བསྒྲིགས་ལ་དང་བོ་ཚངས་རིགས་
གྲུབ་པའི་ལོ་ཙཱ་བའམ་དགེ་བཤེས་ཆོས་འཕེལ་ལ་ཁ་བཏགས། སྤུ་ཇ་
འགག མཛོད་གོས་ཁ། གཉིས་པ་འཇམ་དབྱངས་དབང་བོར་གོང་དང་
དབུས་ཁྱད་ལས་ཆོ་འདྲ་བ། གསུམ་པར་དེ་ཉིན་བསྙུན་པས་མ་བྱོན་ཀྱང་
བཀའ་འདྲི་སྐྱེལ་མི་བཏང་བ་ཞག་གསུམ་འགོར་ཐོག་ལན་ཕུལ་འཇམ་
དབྱངས་བཞད་པའམ་དགེ་འཕེལ་རབ་འབྱམས་པ་ངག་དབང་། ཞེས་
ཤིན་ཏུ་གསལ་བར་འབྱུང་བས། འཇམ་དབྱངས་བཞད་པ་ཐོགས་དོན་
ནི། ཀུན་མཁྱེན་ཐུགས་སྲས་ངག་དབང་བཀྲ་ཤིས་ཀྱིས་(སྤྱི་ལོ་༡༦༧༨-
༡༧༣༨)མཛད་པའི་གསང་རྣམ་ལས། འཇམ་དབྱངས་སྐུ་ཡིས་སྙན་དར་
ཕྱག་བཞེས་ནས། །འཛུམ་བཞད་གསུང་བྱོན་དགྱེས་པའི་ཉམས་མང་
མཛད། །ཅེས་དབུས་སུ་བྱོན་མ་ཐག་ཏུ་ལྷ་སའི་གཙུག་ལག་ཁང་གི་འཇམ་
དབྱངས་གྱང་ཐིམ་མ་འཛུམ་ཞིང་བཞད་པའི་གཟིགས་སྣང་བྱུང་ཚུལ་རྣམ་
ཐར་དུ་གསལ་བ་ལྟར་ལ། ཀུན་མཁྱེན་བླ་མའི་གསོལ་འདེབས། །
གཞོན་ནུའི་དུས་ནས་སྔོན་སྦྱངས་བག་ཆགས་སད། །
དབུས་གཙང་གཉིས་སུ་མདོ་སྔགས་གཞུང་མང་སྦྱངས། །
སྒོམ་པའི་ཉམས་མྱོང་ཟ་ཟའི་སྣང་བ་ཅན། །
འཇམ་དབྱངས་བཞད་པའི་ཞབས་ལ་གསོལ་བ་འདེབས། །
206



མཇུག་བྱང་འཕྲོས་དོན་དང་བཅས་པ་བཤད་པ།
ཞེས་པ་འདི་ཡང་རྒྱ་མཁར་གྲུབ་ཆེན་གྱིས་མཛད་པའི་གྲུབ་མཐའ་
ཆེན་མོའི་བསྡུས་དོན་ལས། ལྔ་རིག་སྨྲ་བའི་དབང་བོ་སྡེ་སྲིད་སངས་རྒྱས་
རྒྱ་མཚོས། གཞོན་ནུའི་དུས་ནས་ཞེས་པ་ནས། འཇམ་དབྱངས་བཞད་
པའི་ཞབས་ལ་གསོལ་བ་འདེབས། །ཞེས་པ་ལྟར་བསྔགས་པའི་ཞེས་
གསོལ་འདེབས་འདི་སྡེ་སྲིད་ཀྱི་གསུང་ཡིན་པར་བཤད་ལ། ཀུན་མཁྱེན་
གསུང་འབུམ་ཀ་བར་བཞུགས་པའི་བླ་མ་རྣམས་ལ་གསོལ་བ་འདེབས་
ཚུལ་གྱི་སྐོར་ཞེས་བྱ་བའི་ཤོག་གྲངས་༢༡ན༣ལས། །
གཞོན་ནུའི་དུས་ནས་སྔོན་སྦྱངས་བག་ཆགས་སད། །
དབུས་གཙང་གཉིས་སུ་མདོ་སྔགས་གཞུང་མང་སྦྱངས། །
བསྒོམས་པའི་ཉམས་མྱོང་ཟ་ཟའི་སྣང་བ་ཅན། །
འཇམ་དབྱངས་བཞད་པའི་རྡོ་རྗེར་གསོལ་བ་འདེབས། །
རྡོ་རྗེ་འཆང་འདྲའི་བླ་མ་མང་བསྟེན་ནས། །
མདོ་རྒྱུད་གཞུང་ལུགས་ཀུན་ལ་སྒྲོ་འདོགས་བཅད། །
ཟབ་རྒྱས་གདམས་པས་རང་གཞན་ཚིམ་མཛད་པ། །
རྡོ་རྗེའི་མཚན་ཅན་ཞབས་ལ་གསོལ་བ་འདེབས། །
འདི་ཡང་རྗེ་འཇམ་དབྱངས་བཞད་པའི་རྡོ་རྗེས་གསུངས་སོ། །ཞེས་
ཀྱང་འབྱུང་བས་དཔྱད། འདིའི་ས་མོ་སྦྲུལ་ནི་རབ་བྱུང་བཅུ་གཉིས་པའི་ས་
སྦྲུལ་(སྤྱི་ལོ་༡༦༨༩)དང་ཆོ་འཕྲུལ་ཟླ་བ་ནི་ཟླ་བ་དང་བོ། དཀར་ཕྱོགས་
ཀྱི་རྫོགས་པ་གསུམ་པ་ནི་ཚེས་བཅོ་ལྔ་ཡིན་ནོ། །འོན་ཀྱང་ཆོ་འཕྲུལ་ཟླ་
207



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བ་མཆུ་ཟླ་དང་དབོ་ཟླ་གང་ཡིན་ལ་དཔྱད་གཞི་ཅུང་ཟད་ཡོད་མོད། ཇོ་བོ་
རྗེས་མཛད་པའི་དུས་མཆོད་ཆེན་པོ་བཞིའི་ཕན་ཡོན་ལས། དཔྱིད་ཟླ་ར་
བ་གནམ་ལ་ས་འབབ་པའི་དུས་ཆོ་འཕྲུལ་ཆེན་པོ་ཡིན་ཞེས་པར། སྐར་མ་
རྟ་རྒྱུ་བ་ཞེས་མཆན་བཏབ་པ་ལྟར་མཆུ་ཟླ་ཡིན་པར་བཤད་ལ། བྱམས་པ་
ལུང་བསྟན་པའི་མདོ་ལས་ཆོ་འཕྲུལ་ཝའི་ཟླ་བ་ཞེས་འབྱུང་བས། རགས་
པར་ཚེས་བཅུ་བཞི་ལ་སྐར་མ་ཝ་དང་བཅོ་ལྔ་ལ་མཆུའི་ཉ་བ་དགུན་ཟླ་
གསུམ་པ་ལ་འབྱུང་གི་དབོ་ཟླ་ལ་མི་འབྱུང་བས། ཆོ་འཕྲུལ་ཟླ་བ་དེང་སང་
ལྟར་མཆུ་ཟླ་ཡིན་རུང་ལ་ཝ་ཞེས་པ་སྐག་གི་མིང་ཡིན་པ་ནི། རྩིས་གཞུང་
ལས། སྐག་ལ་ཝ་དང་ཕུར་སོ་ཅན། །ཞེས་སོ། །ཡང་། མཛངས་བླུན་རྒྱ་
འགྱུར་སྟེ་སྡེ་བཀའ་མདོ་སྡེ་ཨ་བའི་༡༦༡ན༤ལས། དཔྱིད་ཟླ་ར་བའི་ཚེས་
གཅིག་གི་ཉིན་པར་བཅོམ་ལྡན་འདས་ཆོ་འཕྲུལ་འགྲན་པའི་གནས་སུ་
གཤེགས་པ་དང་། ཞེས་སོགས་ལྟར་དཔྱིད་ཟླ་ར་བའི་ཚེས་བཅོ་ལྔའི་བར་
ལ་ཆོ་འཕྲུལ་ཆེན་པོ་བསྟན་པར་གསུངས་ཤིང་། མདོ་ཉི་མའི་སྙིང་བོ་དང་།
འདུལ་བ། དུས་འཁོར་རྣམས་ཀྱི་ལུགས་ལ་དབོ་ཟླ་བ་དཔྱིད་ཟླ་ར་བ་ཡིན་
པས། དབོ་ཟླ་བ་འདི་ཉིད་ཆོ་འཕྲུལ་ཟླ་བ་ཡིན་མོད། དུས་ཕྱིས་མཉན་ཡོད་
ཀྱི་རྒྱལ་བོ་བདེ་སྐྱོང་བཟང་བོ་ཡུལ་གཞན་དུ་དམག་འདྲེན་པའི་དུས་ཀྱིས་
ཐུག་ནས་ཆོ་འཕྲུལ་དུས་ཆེན་མཆུ་ཟླ་ལ་སྔ་ནུར་བྱས་པས་དམག་བཟློག་
པར་བརྟེན། རྗེས་ནས་མཆུ་ཟླ་ལ་ཆོ་འཕྲུལ་དུས་ཆེན་སྲུང་བརྩི་གཏན་
ཁེལ་བའི་བཤད་ཡམས་ཤིག་ཀྱང་རྗེ་སདྨ་སིདྷིའི་དྲིས་ལན་དུ་འབྱུང་ཞིང་།
208



མཇུག་བྱང་འཕྲོས་དོན་དང་བཅས་པ་བཤད་པ།
རྗེ་དེའི་དུས་ཆེན་སྡོམ་ཚིག་ལས་ཀྱང་། གཉིས་པའི་ཡར་ངོ་ཆོ་འཕྲུལ་
ཆེ། །ཞེས་བཤད་པ་དེ་དང་མཐུན་པར་རྗེ་མར་བའི་མགུར་དུ་ཡང་། ཆོ་
འཕྲུལ་ཁྲ་ཡི་ཟླ་བ་ལ། །ཞེས་འབྱུང་སྟེ། ཁྲ་ཞེས་པ་དབོའི་མིང་ཡིན་པ་ནི།
རྩིས་གཞུང་ལས། དབོ་ལ་ཁྲ་དང་སྒྲོ་ཅན་ཞེས། །ཞེས་སོ། །འོན་ཀྱང་རྩིས་
གཞུང་པད་དཀར་ཞལ་ལུང་ལས། ཆོ་འཕྲུལ་ཆེན་པོའི་དུས་ལ་འཛངས་
བླུན་ལས་དགུན་མཐའི་ཡར་ངོ་དང་སྦྱར་བ་དང་། དཔྱིད་རའི་ཡར་ངོ་
དང་སྦྱར་བ་དཔེ་མི་འདྲ་བ་གཉིས་ལ་བརྟེན་ནས་མཁས་པ་རྣམས་བཞེད་
པ་སོ་སོར་སོང་ཡང་། དོན་ལ་གནས་པ་ནི་རྒྱ་བོད་ཀྱི་མཁས་པ་རྣམས་
ཀྱིས་དུས་གཟེར་མཛད་པ་ལྟར་མཆུ་ཟླ་ཧོར་ཟླ་དང་བོའི་ཡར་ངོ་ཉིད་ལ་
བྱའོ། །འདིར་འཛངས་བླུན་གྱི་འགྱུར་གཉིས་ཀའང་མཆུ་ཟླ་གཅིག་ཉིད་
ཀྱི་སྟེང་དུ་བཤད་པར་བྱ་སྟེ། ཧོར་ཟླ་དང་བོ་འདི་ཐ་སྐར་ཅན་ལ་སྟོན་ཟླར་
བྱས་པའི་ལུགས་ཀྱི་དཔྱིད་ར་དང་སྨིན་དྲུག་ཅན་ལ་སྟོན་ཟླར་བྱས་པའི་
ལུགས་ཀྱི་དགུན་ཟླ་ཡིན་པས་ལུགས་སོ་སོ་དང་སྦྱར་ན་འགྲིག་པའི་ཕྱིར།
ཞེས་བཤད་ལ། ཞིབ་ཏུ་ན་ཉ་སྐར་གྱི་མིང་གིས་བཏགས་པའི་ཟླ་བ་ཡིན་ན་
མར་ངོ་སྔོན་འགྲོ་ཅན་ཡིན་དགོས་པ་དང་། བོད་ཟླ་དང་ཧོར་ཟླ་ནི་ཡར་ངོ་
སྔོན་འགྲོ་ཅན་གཙོ་བས། མཆུ་ཟླ་དང་བོད་ཟླ་དང་བོ་ཁ་འགྲིག་སོ་འགྲིག་
ཏུ་སྦྱར་མི་རུང་བ་ནི། མཚོ་འདུལ་ལས། བོད་ཀྱི་ལུགས་ཀྱིས་ཡར་ངོའི་
ཚེས་གཅིག་ལ་ཟླ་བའི་མགོ་བྱས་ནས་སྟོང་ལ་ཟླ་བའི་མཇུག་ཡིན་པར་
བྱེད་ཀྱང་། རྒྱ་གར་གྱིས་ཟླ་བ་དུམ་བུར་བཅད་དེ་མར་ངོའི་ཚེས་གཅིག་
209



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ལ་ཟླ་བའི་མགོ་བྱས་ནས་ཉ་ནི་ཟླ་བའི་མཇུག་ཡིན་པར་བཞེད་དོ། །ཞེས་
དང་། དུས་ཚིགས་གསུམ་དུ་ཕྱེ་བ་དང་ལྔར་ཕྱེ་བ་དང་དྲུག་ཏུ་ཕྱེ་བའི་ཟླ་བ་
ཐམས་ཅད་མར་ངོའི་སྔོན་འགྲོ་ཅན་ཡིན་ཡང་། དུས་ཚིགས་བཞིར་ཕྱེ་བའི་
ཟླ་བ་དེ་ལ་གཉིས་ཡོད་དེ། དེ་ལ་ཡར་ངོ་སྔོན་འགྲོ་ཅན་དང་མར་ངོ་སྔོན་
འགྲོ་ཅན་གཉིས་ཡོད་པར་དུས་འཁོར་ཊིཀ་ཆེན་ལས་འབྱུང་། འོན་ཀྱང་།
འདུལ་བའི་མཐའ་དཔྱོད་གཞི་སྨད་ལས། དུས་ཚིགས་ལ་བཞིར་ཕྱེ་བའི་
འཇིག་རྟེན་པའི་ཟླ་བ་ཡིན་ན་ཡར་ངོ་སྔོན་འགྲོ་ཅན་གྱི་ཟླ་བ་ཡིན་པས་ཁྱབ།
ཅེས་སོགས་འདི་དག་འཕྲོས་དོན་དང་བཅས་པ་མཐའ་བཅད་པའི་ཁུལ་
ཡིན་ཞིང་། ལར་ནས་གྲུབ་མཐའ་འཆད་པ་ལ་དགག་བཞག་དགོས་ཀྱང་།
ཕྱི་རོལ་པའི་གྲུབ་མཐའ་ལའང་སྡང་ཞེན་གྱི་སྨོད་པ་སོགས་མི་རུང་བ་
གསང་སྔགས་ཀྱི་དམ་ཚིག་ཡིན་ན། རང་སྡེ་ཕན་ཚུན་ལ་དེ་ལྟར་མི་རུང་བ་
སྨོས་མ་དགོས་ཤིང་། སྟོན་པ་བཅོམ་ལྡན་འདས་ཀྱིས་ཀྱང་། ཆོས་ཉིད་རང་
གི་ངོ་བོ་སྟོང་བ་ཉིད་ལས་མི་གཡོ་བར་ཐ་དད་པར་ཐམས་ཅད་ལ་སྣང་བའི་
མདོ་སྟེ་སྡེ་བཀའ་མདོ་སྡེ་ད་བའི་༡༧༣བ༥ལས། ང་མྱ་ངན་ལས་འདས་
ནས་ལོ་ལྔ་བརྒྱ་ནས་རྩོད་པར་འགྱུར་ཏེ། དེའི་གང་ཟག་རྣམས་མོས་པ་དང་
ཤེས་རབ་ཆེ་ཆུང་གིས་དོན་མ་ནོར་རྟོགས་མ་རྟོགས་ཀྱི་བྱེ་བྲག་མེད་པར་
བདག་ཉིད་ཀྱི་དོན་མ་ཡིན་པ་ལ་ཡིན་ངེས་པར་བྱས་ཏེ། གཞན་གྱི་དོན་
ཡིན་པ་ཡང་མ་ཡིན་པར་བསྒྲུབས་ནས་རྩོད་པར་འགྱུར་རོ། །གཞན་དྲུང་
ན་འཁོད་ཅིང་ཉན་པ་རྣམས་ཀྱིས་ཀྱང་དོན་བཞིན་དུ་ཕྱོགས་འཛིན་པར་
210



མཇུག་བྱང་འཕྲོས་དོན་དང་བཅས་པ་བཤད་པ། །
མི་བྱེད་ཀྱི། ཡུལ་གྱིས་བསྡུས་པ་དང་གཉེན་གྱི་ཕྱོགས་འཛིན་པར་འགྱུར་
རོ། །དོན་མ་ནོར་བར་ཤེས་པ་རྣམས་ཀྱིས་ཀྱང་མི་ཤེས་པ་རྣམས་ལ་
བསྟན་པར་བྱ་བའི་ཕྱིར་མི་རྩོད་ཀྱི། སྨ་དབབ་པ་དང་ཤེད་གཅད་པའི་
ཕྱིར་རྩོད་དེ། ཁྱོད་ཀྱིས་དོན་གྱི་ངོ་བོ་ཇི་ལྟར་མཐོང་བ་སྨྲོས་ཞེས་དྲིས་
ནས། དེས་སྨྲས་པ་དང་། དོན་མ་ནོར་ཡང་མདོ་སྡེ་གཞན་ལ་བརྩམས་ནས་
སྨྲ་བར་འགྱུར་རོ། །ཁྱོད་འདི་སྐད་ཟེར་ཞེས་གཞན་ལ་སྒྲོག་པར་འགྱུར་
རོ། །བདག་ཉིད་ལས་མ་གཏོགས་པ་གཞན་གྱིས་མ་ཤེས་ན་ཅི་མ་རུང་
སྙམ་པར་འགྱུར་རོ། །བྱང་ཆུབ་ཀྱི་ཕྱིར་མ་ཡིན་གྱི་ཟང་ཟིང་གི་ཕྱིར་སྒྲོག་
པར་འགྱུར་རོ། །ཞེས་རྣག་ཐོག་གི་གཙགས་ལྟ་བུའི་བསླབ་བྱ་སྩལ་པའི་
དགོངས་དོན་གསལ་རིག་སེམས་ངོར་འཕལ་ཀ་འཕྲོད་ནས་ངལ་བ་དོན་
དང་ལྡན་པ་ཞིག་གི་རེ་སྐུལ་དང་གསོལ་བ་རང་ཉིད་ལ་འདེབས་སོ། །
སྨྲས་པ། །
བག་ཡངས་སྣང་བ་འབྲིད་པའི་གཞོན་པའི་བློ། །
ཕྱོགས་སུ་བདས་ཏེ་ཐོས་པའི་བློ་མིག་གིས། །
གསུང་རབ་ཅུང་ཟད་མཐོང་བའི་གཏམ་གྱི་རྔ། །
རང་ཉིད་གཉིད་ལས་སད་ཕྱིར་ཁོ་བོས་བདུང་། །
མཐོ་དམན་འགྲོ་བའི་སྤྱོད་ཚུལ་མིག་གིས་མཐོང་། །
སྣ་ཚོགས་ཆོས་ཚུལ་དུ་མར་བློ་ཡིས་དཔྱད། །
གསར་རྙིང་གཞུང་ལ་ཐོས་པ་མང་དུ་བཙལ། །
211



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གཞི་ནས་ཡིད་ལ་ངལ་གསོ་ཨེན་ཙམ་ཐོབ། །
རང་སེམས་རིགས་པའི་གཏམ་ལ་རབ་ཆགས་ནས། །
རྒྱ་ཆེན་གཞུང་ལུགས་དག་ལ་བརྟེན་བསྐྱེད་དེ། །
དཀའ་བས་བསགས་པའི་ལེགས་བཤད་གསར་བའི་སྐྱེས། །
གཟུར་གནས་བློ་མིག་ཅན་ལ་ཁོ་བོས་བསྟབས། ། །
ཕྱོགས་ལྷུང་འདམ་དུ་ཟུག་པའི་འཁུན་སྒྲ་དང་། །
ཕྲག་དོག་འུག་པའི་ཧཱུཾ་སྒྲ་སྒྲོག་རྣམས་ཀྱང་། །
རིང་བོར་མི་ཐོགས་བདག་ཉིད་ཁོ་ན་ཡིས། །
། །
བླ་མེད་བྱང་ཆུབ་མཆོག་ཏུ་འགོད་པར་ཤོག །
རྣམ་མང་གཞུང་ལུགས་རྒྱ་མཚོའི་ཀློང་ཡངས་ལས། །
ཉེར་དྲངས་གྲུབ་མཐའ་རྩ་བའི་ཡིད་བཞིན་ནོར། །
གསལ་བྱེད་བྱི་དོར་བགྱིས་པའི་དགེ་བ་ཡིས། །
རང་གཞན་གྲུབ་མཐའི་དེ་ཉིད་རྟོགས་པར་ཤོག །
ཅེས་གྲུབ་མཐའ་རྩ་བའི་གསལ་འགྲེལ་གཞུང་དོན་མིག་འབྱེད་ཅེས་
བྱ་བ་འདི་ནི། མང་ཐོས་སྒྲུབ་ལ་བརྩོན་པའི་ཀུ་ས་ལི་སེང་གཤོང་དགེ་
འདུན་བསམ་གྲུབ་མཆོག་གིས་རང་གཞན་ཀུན་ལ་ཕན་པའི་ཐུགས་བཞེད་
ཀྱིས་གཞུང་ཁྱད་པར་ཅན་འདི་ལ་ཁུངས་ལྡན་གོ་སླ་གཙོ་བོར་བྱས་པའི་
མཆན་འགྲེལ་ཞིག་དགོས་གལ་ཤིན་ཏུ་ཆེ་བའི་བཀའ་ནན་སྔ་ཕྱིར་ཕེབས་
པར་བརྟེན། ཆོས་སྡེ་ཆེན་པོ་དཔལ་ལྡན་འབྲས་སྤུངས་སྒོ་མང་དུ་མཚུངས་
_212



མཇུག་བྱང་འཕྲོས་དོན་དང་བཅས་པ་བཤད་པ། །
བྲལ་སྨྲ་བའི་ཁྱུ་མཆོག་ཆེན་མོ་རྗེ་བཙུན་དྷརྨ་ལ་ལི་ཏཱ་བི་ཛ་ཡའི་ཞལ་སྔ་
ནས་ཡབ་སྲས་སོགས་ལས་གྲུབ་མཐའ་སོགས་གཞུང་ཆེན་བཀའ་པོཏ་
ལྔར་བག་ཆགས་ཕྲན་བུ་ཙམ་བཞག་པའི་ཤཱཀྱའི་དགེ་སློང་དཀོན་མཆོག་
རྒྱ་མཚོ་ལེགས་བཤད་སྨྲ་བའི་ཟླ་བར་འབོད་པས་དཔལ་འཁོར་ལོ་བདེ་
མཆོག་གི་ཕོ་བྲང་རྒན་གྱའི་བྲག་དཀར་དུ་རབ་གནས་ཤིང་ལུག་(སྤྱི་ལོ་
༢༠༡༥)ལོའི་གྲོ་བཞིན་ཟླ་བའི་དམར་ཕྱོགས་ཀྱི་རྒྱལ་བ་གསུམ་པ་གཟའ་
ཕུར་བུ་དང་སྐར་མ་རྒྱལ་འཛོམས་པའི་རྒྱལ་ཕུར་མེ་རླུང་གི་འཕྲོད་སྦྱོར་
ཕུན་སུམ་ཚོགས་པའི་དུས་ཚོད་ལ་རྫོགས་པར་སྦྱར་བ་དོན་དང་ལྡན་པར་
གྱུར་ཅིག ། །། །
213



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
མཁས་དབང་དཔའ་རིས་རབ་གསལ་མཆོག་གི་རྣམ་
ཐར་དག་གཏུགས་མ་བཞུགས་སོ། །
བློ་ཆེན་མཁས་པ་ཀུན་ཀྱི་གཙུག་རྒྱན་དུ། །
བཟང་བོའི་འཆད་རྩོད་རྩོམ་པས་ཉེར་འཕགས་ཤིང་། །
རབ་དཀར་མཛད་འཕྲིན་འོད་ཀྱིས་ཡང་དག་ལམ། །
གསལ་མཛད་མཁས་པའི་ཁྱུ་མཆོག་རྗེས་སུ་དྲན། །
སྨྲ་བའི་ཁྱུ་མཆོག་དཔའ་རིས་རབ་གསལ་གང་། །
འདས་ནས་བགྲང་བྱ་བརྒྱ་དང་བདུན་སོང་ཡང་། །
གང་གི་ལེགས་བཤད་རྣམ་དཔྱོད་འདྲ་འབག་གིས། །
བདེན་དོན་ཞལ་གསུང་འབྱོན་པའི་རྒྱུན་མ་ཆད། །
འོན་ཏེ་སུས་ཀྱང་གང་གི་མཛད་རྣམ་དག །
འཐོར་སྡུད་འཁྲུག་སྡེབ་བཤོལ་བ་མ་བཟོད་པས། །
ཅང་ཤེས་མཁས་པའི་མཛད་རྣམ་འདི་བསྒྲིགས་ནས། །
མ་བཅོལ་ཐང་གི་ལས་འདི་ཐོད་དུ་བླངས། །
214



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ། །
དེ་ཡང་གངས་ཅན་ལྷ་གཅིག་ཕྱག་ན་པདྨོ་རྒྱལ་དབང་སྐུ་ཕྲེང་བཅུ་
གསུམ་པ་ཆེན་མོའི་རིག་གནས་ཀྱི་སློབ་དཔོན། བླ་བྲང་བཀྲ་ཤིས་འཁྱིལ་
གྱི་རྡོ་རམས་པ། སྐུ་འབུམ་བྱམས་པ་གླིང་གི་དཀའ་བཞི་བ། ཡོངས་
གྲགས་ལ་དགེ་བཤེས་ཆེན་མོ་དཔའ་རིས་རབ་གསལ་ཞེས་འབོད་པ།
རབ་བྱུང་གི་མཚན་ལ་བློ་བཟང་རབ་གསལ། དགེ་སློང་གི་མཚན་ལ་བློ་
བཟང་རྒྱ་མཚོ། དཔའ་རིས་ཕྱོགས་སུ་ཡར་ལུང་དགེ་བཤེས་ཆེན་མོར་
འབོད་པ། ལེགས་སྦྱར་སྒྲ་རིག་སྦྱངས་པའི་ཀུན་བཤད་ཀྱི་མཚན་ལ་
མཚོ་བྱུང་རོལ་པའི་བློ་གྲོས་སུ་གསོལ་བའི་མཁས་དབང་ཁོང་ནི། ང་ཚོ་
ཕྱི་རབས་པས་བརྗེད་མི་རུང་བ་དང་བརྗེད་མི་སྲིད་པའི་མཁས་དབང་
ཡོངས་གྲགས་ཤིག་ཡིན་ཡང་། ཁོང་གི་སྐུ་ཚེ་གང་བོའི་མཛད་རྣམ་གལ་
ཆེན་དག་ཕྱོགས་གཅིག་ཏུ་བསྡུས་ནས་ཡིག་ཐོག་ཏུ་འཁོད་པ་ཉུང་ཞིང་།
གལ་སྲིད་རེས་འགའ་ཡོད་ཀྱང་རྒྱུ་རྐྱེན་དུ་མའི་དབང་གིས་ནོར་འཕྱུགས་
མང་གཤིས། དེ་འདྲ་ཁྱབ་སྤེལ་བྱས་ན་ཁེ་ལས་གྱོང་ཆེ་བ་མོན་གྱི་རྡོར་
གཅོད་ཀྱི་དཔེ་ལྟར་འགྱུར་ཞིང་། མཁས་དབང་ཁོང་དང་འབྲེལ་ཡོད་ཀྱི་
རྣམ་ཐར་ལོ་རྒྱུས་སོགས་དཔྱད་གཞིའི་རྒྱུ་ཆ་སྣ་མང་ལ་མིག་དང་བློ་
ཡིས་མ་ཁྱབ་པ་ཡིན་ན། མཁས་མཆོག་དཔའ་རིས་རབ་གསལ་མཆོག་
གི་སྐུ་ཚེའི་ལོ་རྒྱུས་དངོས་རྗེན་འཆར་དུ་མཐོང་བའི་གནས་མེད་པ་ལ་
བསམས་ནས། ཕྲན་གྱིས་མ་བཅོལ་པའི་ལས་འདི་དང་དུ་བླངས་ཏེ་རང་
གི་བློ་མིག་གི་སྤྱོད་ཡུལ་དུ་གྱུར་པའི་དཔྱད་གཞི་དག་ལས་མཁས་མཆོག་
215



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
དཔའ་རིས་རབ་གསལ་མཆོག་དང་འབྲེལ་བའི་ལོ་རྒྱུས་རྣམས་གཅིག་ཏུ་
བསྡུས་ཤིང་བསྡུམས་ཏེ་བསྡོམས་ནས་མཁས་དབང་ཁོང་གི་སྐུ་ཚེ་གང་
བོའི་མཛད་རྣམ་ཅུང་ཟད་བརྗོད་ན། མདོ་སྔགས་རིག་གནས་སྨྲ་བའི་ཁྱུ་
མཆོག་མཚུངས་མེད་མཁས་པའི་དབང་བོ་དཔའ་རིས་རབ་གསལ་ཁོང་
ནི། འཛམ་གླིང་ཤར་ཕྱོགས་གངས་ཅན་བོད་ཡུལ་གྱི་ཆར་གཏོགས། ཨ་
མདོ་དཔའ་རིས་ཞེས་བྱ་བའི་ས་ཆ། དཔའ་རིས་བོད་རིགས་རང་སྐྱོང་རྫོང་
གི་ཁོངས་གཏོགས་རྒྱལ་བ་ཚངས་དབྱངས་རྒྱ་མཚོའི་གདན་ས་ཡར་ལུང་
ཐོས་བསམ་དར་རྒྱས་གླིང་གི་ལྟག་རྒྱབ་ཀྱི་དགོན་པ་ལུང་བའི་མཛོ་བུར་
གོང་མ་བྱ་བའི་འབྲོག་ས་ཞིག་ནས་སྦའི་རིགས་སུ་ཡབ་རིན་ཆེན་དང་ཡུམ་
ནོར་འཛོམས་གཉིས་ཀྱི་སྲས་སུ་རབ་བྱུང་བཅུ་བཞི་བའི་ལྕགས་གླང་(སྤྱི་
ལོ ༡༨༤༡)ལོར་འཁྲུངས་
པ་དང་། དགུང་ལོ་ཉི་ཤུ་བ་
ལྕགས་སྤྲེལ་(སྤྱི་ལོ༡༨༦༠)
ཞེས་ཞྭ་དམར་བའི་རྣམ་ཐར་
རྒྱལ་དབང་བཅུ་གསུམ་
(སྤྱི་ལོ༡༨༧༦ -༡༩༣༣)
པས་མཛད་པ་ལས་འབྱུང་
བ་སྔ་ཕྱི་འགལ་བ་མེད་
པར་མ་ཟད། རྗེ་
དང་། མཁས་དབང་དཔའ་རིས་རབ་གསལ་ཚང་གི་འཁྲུངས་གནས།
216



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
འགྲོགས་འདྲིས་ཟབ་པའི་ཞྭ་དམར་ཚང་(སྤྱི་ལོ༡༨༥༢-༡༩༡༢)གི་ཟིན་
བྲིས་ཤོག་དྲིལ་ལས་བཤུས་པས་ཁུངས་དག་པར་སྣང་ལ། མཁས་དབང་
དོར་ཞི་ཚང་(སྤྱི་ལོ༡༩༣༥-༠)གི་མུན་འཇོམས་ནོར་ཕྲེང་། དུང་དཀར་
ཚིག་མཛོད། མཁས་དབང་ཁོང་ཉིད་ཀྱི་གསུང་འབུམ་དབུའི་རྩོམ་པ་བོའི་
ལོ་རྒྱུས་བཅས་སུ་ལྕགས་བྱི་(སྤྱི་ལོ༡༨༤༠)ལོར་འཁྲུངས་པར་བཤད་
པའི་ཁུངས་ནི་མཁས་དབང་ཚེ་ཏན་ཞབས་དྲུང་(སྤྱི་ལོ༡༩༡༠-༡༩༨༥)གི་
བསྟན་རྩིས་ཀུན་བཏུས་ཡིན་ཞིང་དེའི་ཁུངས་འཚོལ་དགོས། དེ་ལྟར་རིམ་
གྱིས་སྐུའི་ལང་ཚོ་རིམ་གྱིས་ནར་སོན་ཏེ་དགུང་ལོ་བདུན་བརྒྱད་ཙམ་གྱི་
དུས་ཁྱིམ་ཚང་གང་བོ་སྐོར་ཆེན་དུ་བསྐྱོད་རིང་ཁྱིམ་གྱི་འཚོ་རྟེན་གནག་
ཕྱུགས་རྣམས་ཤི་ཚབས་ཆེ་བ་ཞིག་བྱུང་བར་བརྟེན། མ་ཡུམ་སེམས་སྡུག་
གིས་གྲོངས་པས། རྗེ་ཉིད་ལོ་ཤས་རིང་ཞང་བོའི་སར་བཞུགས་དགོས་
བྱུང་། དེ་ནས་སྔོན་གྱི་ཐུགས་བསྐྱེད་སྨོན་ལམ་དང་ཚེ་འདིའི་རྐྱེན་དུ་མའི་
དབང་གིས་དཔའ་རིས་སེམས་ཉིད་སྤྲུལ་སྐུ་བློ་བཟང་མཆོག་གྲུབ་ཉི་མ་
(སྤྱི་ལོ༡༨༢༢)ཡར་ཀླུང་དགོན་པའི་ཁྲིར་བཞུགས་སྐབས་སུ། རྗེ་དེའི་དྲུང་
དུ་རབ་བྱུང་བསྒྲུབས་ནས་མཚན་བློ་བཟང་རབ་གསལ་དུ་གསོལ། (ཆུ་
གླང་སྤྱི་ལོ༡༨༥༣ལོར་རྗེ་ཤེས་རབ་རྒྱ་མཚོར་ལམ་རིམ་ཆེན་མོ་དང་འགྲེལ་
བ་བཞི་སྦྲག་ཞུ་མཁན་སེམས་ཉིད་སྤྲུལ་སྐུ་བསྟན་འཛིན་མཆོག་གྲུབ་ཞུ་བ་
དེ་གོང་གསལ་མཁན་པོ་འདི་བ་ཡིན་མིན་དཔྱད།） དེ་ནས་དགོན་སྡེ་དེར་
དགེ་བའི་བཤེས་གཉེན་བསྟེན་ཏེ་སློབ་སྦྱོང་གནང་མགོ་ཚུགས་ནས་རྒྱན་
217



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
འཇུག་དང་བཙན་པོའི་བསྡུས་གཞུང་ཐུགས་འཛིན་གནང་ཞིང་། །
མཁས་དབང་དཔའ་རིས་རབ་གསལ་མཆོག་གི་གཞིས་དགོན་ཡར་ལུང་དགོན།
ཤེར་ཕྱིན་སྤྱི་དོན་དོན་བདུན་ཅུའི་རྣམ་བཞག་ལ་ཐུགས་འདྲིས་མཛད་
པའི་སྐབས་ཤིག་ལ། རྗེ་ཉིད་ཀྱི་དགོངས་པར་གྲྭ་ས་ཆེན་པོ་ཞིག་ཏུ་སློབ་
སྦྱོང་ལ་ཕེབས་འདོད་འཁྲུངས་ཏེ་ཧ་ལམ་ལྷ་སར་འབྱོན་དགོངས་པའི་ཚེ།
དགེ་བཤེས་དཔལ་ལྡན་བཟང་བོ་ཞུ་བའི་ངག་ལས་བླ་བྲང་བཀྲ་ཤིས་འཁྱིལ་
གྱི་དགེ་བཤེས་དངུལ་རྭའི་ཁ་ཆེ་དང་། སྨད་སོག་གཞོན་ནུ། ཀ་མདོའི་
ཞབས་དྲུང་སོགས་ཀྱི་སྐུ་ཡོན་རིམ་པར་གསན་པས་ཐུགས་འཕྲོག་སྟེ།
དངུལ་སྲང་བཞི་ལྔ་ཙམ་གྱི་ཆ་རྐྱེན་ལས་མེད་ཀྱང་བསྣམས་ཏེ་དགུང་ལོ་
ཉི་ཤུ་བ་ལྕགས་སྤྲེལ་(སྤྱི་ལོ༡༨༦༠)ལོར་ཤ་བོ་ལུང་དགེ་བཤེས་ཆོས་
གྲགས་ཚང་དང་ལྷན་དུ་བླ་བྲང་བཀྲ་ཤིས་འཁྱིལ་དུ་སློབ་གཉེར་ལ་བྱོན།
218



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
མཁས་དབང་དཔའ་རིས་རབ་གསལ་གྱིས་སློབ་གཉེར་གནང་སའི་ལྟེ་བ་བླ་བྲང་བཀྲ་ཤིས་འཁྱིལ།
དེའི་དུས་གུང་ཐང་སྐུ་ཕྲེང་བཞི་བ་(སྤྱི་ལོ༡༨༢༤-༡༨༥༩)གཤེགས་
ནས་བྲག་སྒོམ་བསྟན་པ་རབ་རྒྱས་(སྤྱི་ལོ༡༨༠༡-༡༨༦༧)ཚང་བླ་བྲང་
བཀྲ་ཤིས་འཁྱིལ་གྱི་ཁྲིར་བཞུགས་སྐབས་ཡིན་པས་མཇལ་ཁ་ཞུས་
ནས་ཚོགས་ལ་ཞུགས། མཁས་དབང་ཞལ་ཤུལ་ངག་དབང་བསྟན་པའི་
རྒྱ་མཚོར་(སྤྱི་ལོ༡༨༥༨-༡༩༡༧)། ཞང་ཞུང་ཆོས་དབང་གྲགས་པའི་
(སྤྱི་ལོ༡༤༠༤-༡༤༦༩)ར་མ་ཎའི་རྟོགས་བརྗོད་ཀྱི་འགྲེལ་བ་རྩོམ་སྐུལ་
གནང་མཁན་གཞུང་བརྒྱ་སྨྲ་བའི་དབང་ཕྱུག་དཔའ་རིས་བཀྲ་ཤིས་ཆོས་
གླིང་བ་དགེ་བཤེས་བློ་བཟང་ཆོས་འཕེལ་ཞུ་བ་དགེ་རྒན་དུ་བསྟེན་ནས་
བསྡུས་འབྲིང་ནས་བཟུང་མཛོད་ཀྱི་བར་ཞིབ་ཏུ་ཁྲིད་ཅིང་རྩོད་པའི་རིང་ལ།
རྣམ་འགྲེལ་རྩ་བ། མཛོད་རྩ། འདུལ་བ་མདོ་རྩ། སུམ་བརྒྱ་བ། ཀ་རི་ཀ་ལྔ་
བཅུ་བ། བྱམས་ཆོས་སྡེ་ལྔ། རིགས་ཚོགས་དྲུག མངོན་པ་ཀུན་བཏུས།
དྲང་ངེས། འགྲེལ་བ་དོན་གསལ། གུང་ཐང་མཛོད་འདུལ་དང་སྐབས་བཞི་
བའི་སྡོམ་བཅས་ཐུགས་འཛིན་གནང་ཞིང་། རྩོད་བཟློག་གི་འགྲེལ་བ་ཞིག་
219



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཕྱག་ཏུ་མ་སོན་པ་ལས་གཞན་རྣམས་རྩ་འགྲེལ་སྦྲགས་ནས་གཟིགས་རྟོག་
དང་ཡིག་ཆའི་ཐལ་ཕྲེང་སྐོར་ལའང་ཤིན་ཏུ་འདྲིས་པར་སྦྱངས། མཛོད་
ཀྱི་འཛིན་གྲྭའི་སྐབས་དཀའ་རམས་འཛིན་གྲྭ་དང་ཅུང་ཟད་མ་མཐུན་པས་
ལོ་ཤས་ལ་དབལ་ཤུལ་གཅའ་རུ་བའི་ཕྱོགས་སུ་བཞུགས་སྐབས་གཅའ་
དགོན་གྱི་ཁྲིར་ལོ་གསུམ་ལ་བཞུགས་ཤིང་། དེར་ཁོ་ཚོར་ཞྭ་བཟོ་སྟངས་
དང་མཆོད་མེའི་སྡོང་ཤིང་བཟོ་ཚུལ་ཙམ་བསླབ་པ་ལས་གཞན་ཕན་ཐོགས་
མ་བྱུང་གསུང་སྐད། དེ་ནས་སླར་བཀྲ་ཤིས་འཁྱིལ་དུ་བྱོན་ནས་གཞུང་
ཆེན་བཀའ་པོཏ་ལྔའི་སློབ་གཉེར་གྱི་འཕྲོ་སྐྱོང་བཞིན་པར་བྲག་སྒོམ་བསྟན་
པ་རབ་རྒྱས་དང་རྗེ་ཤེར་རྒྱམ་པ་གཉིས་ཀྱི་དངོས་སློབ་རིག་གནས་པ་
དངུལ་རྭའི་སྙན་གྲགས་ལས་དབྱངས་ཅན་སྒྲ་མདོ་ཨུསྨད་བར་དང་། དུས་
འཁོར་བ་འཇམ་དབྱངས་རཏྣ་ལས་སྙན་ངག་ལེའུ་གཉིས་པ་སྦྱངས། རྗེས་
སུ་ཇེ་སང་ངག་དབང་རྒྱ་མཚོ་ལས་རྩིས་དང་སྙན་ངག་གསན་པའི་སྡེ་ཁྲིའི་
དྲུང་ཡིག་ཐུབ་བསྟན་རྒྱ་མཚོ་ལས་སྒྲ་ཡོངས་རྫོགས་དང་། སྙན་ངག་ཆ་
ཚང་གསན་སྦྱངས་གནང་ཞིང་། ཀུན་བཤད་ཀྱི་མཚན་ལ། མཚོ་བྱུང་རོལ་
པའི་བློ་གྲོས་སུ་གསོལ། སྡེ་ཁྲིའི་དྲུང་ཡིག་ཐུབ་རྒྱམ་པ་འདི་བས་ཤིང་བྱི་
(སྤྱི་ལོ༡༨༦༤)ལོར་རྩིས་གཞུང་འཇམ་དབྱངས་མཆོད་པའི་མེ་ཏོག་དང་
འཇམ་དབྱངས་འཛུམ་ཟེར་གཉིས་མཛད་ཅིང་། དེས་སྐར་རྩིས་གསན་
ཡུལ་དབལ་མང་དབོན་པོ་ཇེ་སང་ངག་དབང་རྒྱ་མཚོ་ཡིན་པ་དབལ་མང་
རྣམ་ཐར་དུ་གསལ་ལ། རྒྱ་རྩིས་གསན་ཡུལ་བླ་བྲང་མཐའ་བ་རུ་ཡོད་པའི་
220



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
རྒྱ་ནག་གི་རྩིས་པ་ཞིག་ལས་གསན་པར་མཁས་དབང་དམུ་དགེ་བསམ་
གཏན་གྱིས་གསུངས་ཤིང་། ཞྭ་དམར་དགེ་འདུན་བསྟན་འཛིན་རྒྱ་མཚོས་
སྙན་ངག་གསན་ཡུལ་ཡང་དྲུང་ཡིག་ཐུབ་རྒྱམ་པ་འདི་བ་ཡིན་སྟབས།
ཞྭ་དམར་བའི་གསུང་འབུམ་དུ་ཡོད་པའི་མེ་ལོང་མའི་ལེའུ་གཉིས་པའི་
རྒྱན་རྣམས་ཀྱི་དོགས་གཅོད་ཅེས་བྱ་བའི་སྙན་ངག་ཟིན་བྲིས་དང་། རྒྱལ་
དབང་བཅུ་གསུམ་པའི་གསུང་འབུམ་དུ་བཞུགས་པའི་ཁ་བྱང་ལ། གནས་
ལྔ་རིག་པའི་པཎྜི་ཏ་ཆེན་མོ་སྐྱབས་རྗེ་དཔའ་རིས་པ་བློ་གྲོས་རབ་གསལ་
མཆོག་གི་ཞལ་སྔ་ནས་སྙན་ངག་གི་བསྟན་བཅོས་མེ་ལོང་མའི་སྟེང་ནས་
བཀའ་ཁྲིད་ནོད་སྐབས་ལེའུ་བར་བའི་དཀའ་གནད་བརྗེད་བྱང་དུ་བཀོད་པ་
བཞུགས་སོ། །ཞེས་བྱ་བའི་སྙན་ངག་ཟིན་བྲིས་གཉིས་རིང་ཐུང་ཙམ་ལས་
ཚིག་དོན་གཉིས་ཀ་གཅིག་ཡིན་འདུག་ཀྱང་། རྒྱལ་དབང་གསུང་གི་སྙན་
ངག་ཟིན་བྲིས་དེར་བསྡུས་བརྗོད་མན་ཆད་མེད་ལ། ཞྭ་དམར་བའི་དེར།
དགའ་བའི་རྒྱན་ཡན་ཆད་ཡོད་པ་ཙམ་ཁྱད་པར་ཏེ། ཞྭ་དམར་བའི་སྙན་ངག་
ཟིན་བྲིས་རྒྱལ་དབང་གི་ཕྱག་དཔེའི་ཁྲོད་ན་ཡོད་སྟབས། རྒྱལ་དབང་གིས་
མཛད་པར་གཞིར་བཞག་གིས་ཁ་བྱང་བཏབ་སྟེ་གསུང་འབུམ་གྲས་སུ་
བཞག་པ་ཡིན་འདུག་སྟེ། དཔེ་རྒྱན་ལས་འགལ་བའི་དཔེའི་དཔེར་བརྗོད་དུ།
ཟིན་བྲིས་དེར། འདི་ལ་བསམ་ནས་ཁོ་བོའི་དཔེར་བརྗོད་དུ།
ཡིད་འོང་མཚམས་སྤྲིན་གསར་བའི་ཕུང་བོ་དང་། ། །
པདྨ་རཱ་གའི་རྡུལ་མང་བརྩེགས་པའི་རི། །་
221



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རྣལ་འབྱོར་དབང་མོ་ཁྱོད་ཀྱི་མཛེས་སྐུ་རྣམས། ། །
ཕན་ཚུན་རྣམ་པ་འགལ་བ་ཙམ་དུ་ཟད། །
ཅེས་སྨྲས་སོ། །ཞེས་ཞྭ་དམར་བའི་བདུད་རྩིའི་མཆོད་ཡོན་གྱི་ཚིག་
དྲངས་སྐབས། ཁོ་བོའི་དཔེར་བརྗོད་ཅེས་པས་ཤེས་ལ། རྒྱལ་དབང་བཅུ་
གསུམ་པའི་དཔེར་བརྗོད་ལས་འགལ་བའི་དཔེར།
སྙན་དང་ལེགས་པར་སྨྲ་བའི་རྗེས་མཐུན་ལས། །
དཔུང་མགོ་ཟླུམ་ཞིང་ལེགས་པར་འབྲེལ་བ་དང་། །
རབ་མཛེས་གསེར་གྱི་བུམ་པའི་མགྲིན་པ་དག།
མཚུངས་ཀྱང་ཕན་ཚུན་རྣམ་པར་འགལ་བ་ཉིད། །
ཅེས་དེ་དང་མི་འདྲ་བར་འབྱུང་བས་སོ། །དེ་བཞིན་དུ་གཟུགས་བརྙན་
གྱི་དགའ་བའི་དཔེར་བརྗོད་ཐད་དུ། ཟིན་བྲིས་དེར། འདི་ལ་བསམ་ནས་ཁོ་
བོའི་དཔེར་བརྗོད་དུའང་། །
མཐའ་ཀླས་ཞིང་ཁམས་ཡངས་པོར་འཚོ་གཞེས་པའི། །
རྒྱལ་ཀུན་རང་གཟུགས་དྲིན་ཅན་བླ་མའི་ཞལ། །
དེང་འདིར་མཇལ་བ་ལས་ལྷག་སྤངས་རྟོགས་ཆ། །
རྫོགས་པའི་སངས་རྒྱས་གཞན་དགའ་ལྟར་ཅི་འཚལ། ། །
ཞེས་སྨྲས་པ་ཡིན་ནོ། །ཞེས་གསུངས་པ་འདི་ཡང་། ཞྭ་དམར་བའི་
བདུད་རྩིའི་མཆོད་ཡོན་ལས་འབྱུང་གི རྒྱལ་དབང་བཅུ་གསུམ་པའི་དཔེར་
བརྗོད་ལས། གཟུགས་བརྙན་གྱིས་དགའ་བའི་དཔེར་བརྗོད་དུ།
222



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
གཟུང་འོས་གདེང་ཅན་དབང་བོའི་སྙན་འགྱུར་གྱིས། །
ལེགས་པར་བཤད་པའི་བརྡ་སྤྲོད་བརྩོན་པ་ཡིས། །
སྐྱོ་ངལ་མེད་པར་རྣམ་པར་དཔྱོད་པའི་མཐུས། །
ཚད་མེད་བདེ་བ་མཆོག་གི་རྣམ་པར་རོལ། ། །
ཅེས་གསུངས་པ་ལྟར་རོ། །དེས་སྙན་འགྲེལ་ཡང་གསལ་སྣང་མཛོད་
དུ་མཚུངས་གསལ་སྐབས་ཆ་ལ་སོགས་པ་བཅུ་གཅིག་གི་དཔེར་བརྗོད་
འཇོག་སྐབས། རྒྱལ་དབང་བཅུ་གསུམ་པའི་དཔེར་བརྗོད་ལས། ཞེས་
དྲངས་པའང་སྒྲ་ཇི་བཞིན་པ་མིན་པར་ཤེས་དགོས་པ་སོགས་ཐ་སྙད་རིག་
གནས་སྨྲ་བ་རྣམས་ལ་ཟུར་ཙམ་ཞར་ལ་ཐལ་བའོ། །ད་ནི་དཀྱུས་ལ་འཇུག་
པར་བྱ་སྟེ། མཁས་དབང་དཔའ་རིས་རབ་གསལ་འདི་ཉིད་ཀྱིས་རྩིས་རམས་
པ་འབོ་རའི་ཛམ་ཕྲུག་ལས་སྐར་རྩིས་ཆ་ཚང་སྦྱངས་གནང་མཛད་པར་
གསུངས་ལ། མཁས་དབང་ཞལ་ཤུལ་ངག་དབང་བསྟན་པའི་རྒྱ་མཚོས་
རྒྱ་རྩིས་གསན་ཡུལ་འབོ་རའི་སྒོག་ཕྲུག་ཞུ་བ་དང་འདི་གཉིས་གཅིག་
ཡིན་མིན་ཡང་དཔྱད་དགོས་པ་ཡིན། སྔ་ཕྱི་ཅི་རིགས་སུ་དཔའ་རིས་དགེ་
བཤེས་ཆོས་འཕེལ་ལས་གཞུང་ཆེན་གྱི་དཔེ་ཁྲིད་གསན་པ་དང་། དགེ་
བཤེས་དཀོན་མཆོག་སེང་གེ་ལས་བླ་མ་ལྔ་བཅུ་བའི་བཤད་ལུང་སོགས་
གསན་ཏེ་ཕྱིས་སུ་སྐུ་འབུམ་དུ་ཧོར་ཆེན་ཡེ་ཤེས་རྒྱ་མཚོ་སོགས་ལ་གནང་
བས་དར་ཁྱབ་བྱུང་། རྗེ་ཤེས་རབ་རྒྱ་མཚོ(སྤྱི་ལོ༡༨༠༣-༡༨༧༥)འི་དྲུང་
ནས་བསྙེན་རྫོགས་ཞུས་པས། མཚན་ལ་བློ་བཟང་རྒྱ་མཚོར་གསོལ་ཞིང་
223



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གསུང་རྩོམ་འགར་སུ་དྷི་ས་ར་ཞེས་པ་དེའོ། །སྒོ་མང་ཆོས་དར་གྱི་སྤྲུལ་
སྐུ་བློ་བཟང་ཚུལ་ཁྲིམས་རྒྱ་མཚོ་(སྤྱི་ལོ༡༨༤༡-༡༩༠༧)ལས་མངོན་
རྟོགས་རྒྱན་གྱི་བཤད་ལུང་སོགས་གསན་ཏེ་ཕྱིས་སྐུ་འབུམ་དུ་ཧོར་ཆེན་
ཡེ་ཤེས་རྒྱ་མཚོ་སོགས་ལ་གནང་བས་དར་ཁྱབ་བྱུང་འདུག་ཅིང་། གཞན་
ཡང་། བདེ་མཆོག་ཕྱི་དཀྱིལ་དྲིལ་བུ་ལྷ་ལྔའི་དབང་སོགས་གསན་པར་མ་
ཟད། སྒོ་མང་སྤྲུལ་སྐུ་འདི་ཉིད་ལ་རྗེ་འདིས་རྗེ་བླ་མ་དང་རྒྱན་དྲུག་མཆོག་
གཉིས་ཀྱི་སྟོང་མཆོད་འབུལ་ཚུལ་གྱི་ཆོ་ག་རྩོམ་སྐུལ་ཞུས་པ་རྗེ་འདིའི་
གསུང་འབུམ་དུ་བཞུགས་ཡོད། རོང་བོའི་མཁན་ཆེན་ཚང་སྐུ་ཕྲེང་ལྔ་བ་
བློ་བཟང་དཔལ་ལྡན་རྒྱ་མཚོ་(སྤྱི་ལོ༡༨༢༦-༡༨༧༩)དང་། རྗེ་ཞང་སྟོན་
བསྟན་པ་རྒྱ་མཚོ་(སྤྱི་ལོ༡༨༢༧-༡༨༩༧)སོགས་ལས་དུས་འཁོར། མི་
ཏྲ། རྡོར་ཕྲེང་སོགས་གསུང་ཆོས་མང་དུ་ཞུས། ཆུ་ལུག་(སྤྱི་ལོ༡༨༨༣）
ལོར་མཁས་དབང་འདི་ཉིད་ཀྱིས་ལྷ་མོའི་རྟེན་ཐང་བྱིན་ཅན་ཞིག་ལྷ་བཟོར་
བཞེངས་བཅུག་སྟེ་དེའི་རྟེན་བཤད་མཁས་དབང་རང་ཉིད་སྐུ་དངོས་ཀྱི་
ཕྱག་བྲིས་གནང་བ་ཉེ་སྔོན་བར་དུ་ཡར་ལུང་དགོན་དུ་བཞུགས་ཤིང་།
རབ་བྱུང་བཅོ་ལྔ་བའི་ཆུ་ལུག་(སྤྱི་ལོ༡༨༨༣)ལོའི་ཟླ༦ཚེས༦ཉིན། མངོན་
པ་གོང་མའི་ལུགས་བཞིན་སེམས་སེམས་བྱུང་གི་རྣམ་པར་བཞག་པ་བློ་
གྲོས་པདྨོ་བཞད་པའི་ཉིན་བྱེད་ཅེས་བྱ་བའི་བསྟན་བཅོས་བརྩམས་གྲུབ་
པར་མཛད། ཙ་ཡུས་ཐོག་ག་སྐུ་ཕྲེང་བཞི་བ་བློ་བཟང་བསྟན་འཛིན་འཕྲིན་
ལས་རྒྱ་མཚོ་(སྤྱི་ལོ༡༨༦༢- ༡༩༡༤)དང་། དཔའ་རིས་སྤྲུལ་སྐུ་འཇིགས་
ར་བ
མས
224



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
མེད་མཁྱེན་རབ་རྒྱ་མཚོའི་ཡོངས་འཛིན་གནང་ཞིང་། སྤྲུལ་སྐུ་འདི་ཉིད་
སོགས་ཀྱི་སློབ་སྦྱོང་གི་ཆེད་དུ་རྗེ་ཉིད་ཀྱིས་གནས་སྐབས་པའི་རྟེན་འབྲེལ་
ཤེལ་དཀར་མེ་ལོང་ཞེས་བྱ་བའི་ལེགས་བཤད་ཁྱད་འཕགས་དེ་ཉིད། རབ་
བྱུང་བཅོ་ལྔ་བའི་ཤིང་སྤྲེལ་(སྤྱི་ལོ༡༨༨༤)ལོའི་ཟླ༧ཚེས༦ཉིན་བརྩམས་
གྲུབ་པར་མཛད། རབ་བྱུང་བཅོ་ལྔ་བའི་ལྕགས་སྦྲུལ་(སྤྱི་ལོ༡༨༨༡)ལོར་
ཟམ་ཚ་ཁྲི་སྤྲུལ་ལྔ་བ་སྐལ་བཟང་འཇིགས་མེད་ནམ་མཁའི་(སྤྱི་ལོ༡༨༧༥-
༡༨༩༩)ཡོངས་འཛིན་གནང་། སྤྲུལ་སྐུ་འདི་ཉིད་ལ། རྗེ་ཉིད་ཀྱིས། །
དམ་པའི་སྐྱེས་སྤྲུལ་པད་དཀར་གཞོན་ནུ་ཁྱོད། ། ་ལ་ད་
ཡོན་ཏན་འདབ་བརྒྱས་སྙན་པའི་དྲི་བསུང་དག །
རིས་མེད་སྤྲོ་ཕྱིར་ལྷག་བསམ་སྤྲིན་རུམ་ནས། །
དྲི་མེད་རིགས་ལམ་བདུད་རྩིའི་གྲུ་ཆར་ཕབ། །
ཅེས་ཐུགས་རེ་ཆེན་པོ་བཅངས་ཏེ་གུང་ཐང་ཚང་གི་སྐབས་བཞི་བའི་
བསྡུས་དོན་གྱི་ཟུར་རྒྱན་པད་དཀར་ཕྲེང་བ་ཞེས་བྱ་བའི་ལེགས་བཤད་
རྨད་དུ་བྱུང་བ་ཡང་རབ་བྱུང་བཅོ་ལྔ་བའི་ཤིང་བྱ་(སྤྱི་ལོ༡༨༨༥)ལོའི་
ཟླ༡༡ཚེས༡ལ་བརྩམས་གྲུབ་པར་མཛད། ཟམ་ཚ་ཁྲི་སྤྲུལ་དེ་ལ་རྗེ་ཉིད་
ཀྱིས་ཕན་རེའི་ཞི་དྲག་གི་ཐབས་སྣ་ཚོགས་གནང་སྟེ་བསྐྱངས་པར། འགའ་
ཞིག་གིས་རྒྱ་ནག་གོང་མའི་ཧོ་ཐོག་ཐུའི་གདན་ཐོབ་ཅན་ལ་དེ་ལྟར་གནང་
ན་རྒྱ་ནག་གོང་མར་ཕོག་ཐུག་འགྲོ་ཚུལ་ཀུན་མཁྱེན་བཞི་བ་མཆོག་ལ་
ཞུས་པས། རྗེ་ཉིད་ཟམ་ཚའི་ཡོངས་འཛིན་ལས་དགོངས་ཞུ་གནང་དགོས་
225



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བྱུང་སྟེ་རབ་བྱུང་བཅོ་ལྔ་བའི་མེ་ཁྱི་(སྤྱི་ལོ་༡༨༨༦)ལོའི་ཟླ་བཅུ་གཉིས་
པར་ཟམ་ཚའི་ཡོངས་འཛིན་དུ་སྔགས་རིམ་ལྟ་བའི་མིག་འབྱེད་ཅེས་པའི་
བསྟན་བཅོས་མཛད་མཁན་དགེ་བཤེས་འདན་ཕྲུག་གསར་དུ་བསྐོ་བཞག་
བགྱིས་པར་ཀུན་མཁྱེན་བཞི་བའི་རང་རྣམ་དུ་གསལ་ཞིང་། ཤིང་བྱ་(སྤྱི་
ལོ༡༨༨༦)ལོར་ཞང་སྟོན་བསྟན་པ་རྒྱ་མཚོའི་མདུན་ནས་རིམ་ལྔ་གསལ་
སྒྲོན་དང་བསྐྱེད་རིམ་དངོས་གྲུབ་རྒྱ་མཚོའི་བཤད་ལུང་ཡང་ཆེད་དུ་ཞུས།
རྗེ་ཞང་སྟོན་པའི་རྣམ་ཐར་ལས་དངོས་སློབ་དགེ་བཤེས་རྣམས་བགྲང་
སྐབས། དཔའ་རིས་དགེ་བཤེས་རབ་གསལ། ཞེས་ཆེས་ཐོག་མར་བགྲང་
ཡོད། རབ་བྱུང་བཅོ་ལྔ་བའི་མེ་ཁྱི་(སྤྱི་ལོ༡༨༨༦)ལོའི་ཟླརཚེས༡༥ལ་དྲང་
ངེས་མུ་བཞི་བློ་གསལ་རོལ་པའི་དགའ་སྟོན་ཞེས་བྱ་བའི་བསྟན་བཅོས་
མཁས་དབང་དཔའ་རིས་རབ་གསལ་གྱི་སྐུ་ཚེའི་སྨད་ཀྱི་བཞུགས་གནས་སྐུ་འབུམ་བྱམས་པ་གླིང་།
226



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
ཁྱད་འཕགས་བརྩམས་གྲུབ་པར་མཛད། རབ་བྱུང་བཅོ་ལྔ་བའི་མེ་ཁྱི་(སྤྱི་
ལོ༡༨༨༦)ལོའི་ཟླ་བཅུ་གཅིག་པའི་ནང་དུ་མཛོད་ཀྱི་དྲིས་ལན་འཁོར་ལོའི་
རྩིབས་ཀྱི་བགྲོད་པ་ཞེས་བྱ་བ་བརྩམས་གནང་མཛད། རྐྱེན་སྣ་ཚོགས་
ཀྱི་དབང་གིས་བླ་བྲང་བཀྲ་ཤིས་འཁྱིལ་དུ་བཞུགས་བཟོད་མ་བདེ་བར་སྐུ་
འབུམ་བྱམས་པ་གླིང་དུ་བྱོན་དགོས་བྱུང་ཞིང་།
མེ་ཕག་(སྤྱི་ལོ༡༨༨༧)ལོའི་ཟླརཚེས༡༡ཉིན་སྐུ་འབུམ་དུ་མཛོད་ཀྱི་
ཐོབ་པའི་རྣམ་བཞག་དོན་ཟབ་དགོངས་པ་གསལ་བའི་སྒྲོན་མེ་ཞེས་བྱ་བའི་
བསྟན་བཅོས་བརྩམས་གྲུབ་པར་མཛད། རབ་བྱུང་བཅོ་ལྔ་བའི་ས་གླང་(སྤྱི་
ལོ༡༨༨༩)ལོར་སྐུ་འབུམ་དུ་ལུང་བསྟན་གསལ་བའི་མེ་ལོང་ཞེས་བྱ་བའི་
བསྟན་བཅོས་བརྩམས་གནང་མཛད། རབ་བྱུང་བཅོ་ལྔ་བའི་ལྕགས་སྟག་
(སྤྱི་ལོ༡༨༩༠)ལོའི་ཟླ༡༡ཚེས༡༥ཉིན་གུང་ཐང་ལྔ་བའི་ཡོངས་འཛིན་ཅོ་
ནེ་དགེ་འདུན་དཔལ་བཟང་སོགས་ཀྱི་བཞེད་ཚུལ་ལས་འཕྲོས་ཏེ་འདུལ་
བའི་གཞི་གསུམ་གྱི་ཚུལ་ལ་རྩོད་པ་སྤོང་བ་འཁྲུལ་བྲལ་འཇམ་དབྱངས་
དགོངས་རྒྱན་ཞེས་བྱ་བའི་བསྟན་བཅོས་བརྩམས་གྲུབ་པར་མཛད། རབ་
བྱུང་བཅོ་ལྔ་བའི་ལྕགས་ཡོས་(སྤྱི་ལོ༡༨༩༡)ལོའི་ཟླ་༣ཚེས༢༥ ཉིན་བློ་
རིག་ཟུར་རྒྱན་ཨུཏྤལ་ཕྲེང་བ་ཞེས་བྱ་བའི་བསྟན་བཅོས་བརྩམས་གྲུབ་
པར་མཛད། ཆུ་འབྲུག་(སྤྱི་ལོ༡༨༩༢)ལོའི་ཟླ་བ་བརྒྱད་པའི་ཚེས་དགུ་ཉིན་
ནས་ཞྭ་དམར་ཚང་གི་མདུན་ནས་བཀའ་གདམས་གླེགས་བམ་གྱི་ལུང་
ཉིན་བདུན་ལ་གསན་ཞིང་། ཉིན་བཞིན་ཚ་བཞེས་དང་གསོལ་ཚིགས་ལྷན་
227



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཅིག་གནང་ཞིང་གཞུང་ཆེན་དུ་མའི་དཀའ་གནད་ལས་བརྩམས་པའི་འདྲི་
རྨེད་མཛད་པར། རྗེ་འདིའི་མཁྱེན་རབ་ཀྱིས་ཐུགས་འཕྲོག་སྟེ་གཞུང་ཆེན་
པོ་ལ་བྱང་བའི་དགེ་བའི་བཤེས་གཉེན་ཆེན་པོའི་རྣམ་དཔྱོད་ཀྱི་རྩལ་དེ་
ངེས་པར་ཡ་མཚན་པོ་རེད་ཅེས་ཕྱིས་སུ་ཡང་ཡང་གསུངས་འདུག་ལ། རྗེ་
འདིས་ཞྭ་དམར་བས་མཛད་པའི་ཨ་རོལ་རྣམ་ཐར་ལ་གཟིགས་ཏེ་ཁྱེད་རྣམ་
པ་གཞུང་ཆེན་མོའི་བརྡ་ཆད་ལ་བྱང་ཆ་སོང་འདུག་པས་ཅི་བྱེད་ཀྱང་ལས་
སླ་བོ་རེད་གསུངས་ནས་རྗེས་སུ་ཡི་རང་མཛད། དེ་སྐབས་ཞྭ་དམར་ཚང་
གིས་སྐུ་འབུམ་སོག་པོའི་དགེ་བཤེས་སངས་རྒྱས་ཆོས་གྲགས་ཚང་(སྤྱི་
ལོ༡༨༣༤-༡༩༠༣)ལ་སྐུ་གཟན་རྩ་ཆེན་ཞིག་ཕུལ་པ་གཟིགས་པས། རྗེ་
འདིས་དེང་སང་ཡོན་ཏན་ཅན་ཚོ་ངོ་སོ་ཆུང་བའི་དུས་འདིར་ཁྱེད་ནས་དགེ་
བཤེས་ཚོར་གཟེངས་བསྟོད་གནང་བ་བཀའ་དྲིན་ཆེ་ཞུ་གནང་མཛད། ཆུ་
འབྲུག་(སྤྱི་ལོ༡༨༩༢)ལོར་བླ་བྲང་བཀྲ་ཤིས་འཁྱིལ་ནས་རྗེ་ཉིད་ཀྱི་དངོས་
སློབ་བསྟན་པའི་མཚན་ཅན་གྱིས་རྗེ་ཉིད་ལ་གཞུང་ལུགས་ཀྱི་དཀའ་གནད་
ལས་བརྩམས་པའི་དྲི་བ་ཕུལ་པའི་དྲིས་ལན་ལེགས་པར་བཤད་པ་རིགས་
པའི་རྨ་བྱ་མྱོས་པའི་ཟློས་གར་ཞེས་བྱ་བ་སྐུ་འབུམ་དུ་རྩོམ་སྐབས། རྗེ་ཉིད་
ཀྱིས་གདན་ས་བླ་བྲང་བཀྲ་ཤིས་འཁྱིལ་དྲན་ཚུལ་མགུར་དུ་བཞེས་པ་ནི།
ཡབ་རྗེ་ཀུན་མཁྱེན་ངག་གི་དབང་བོའི་མཐུས། །
བློ་གྲོས་ལུས་སྟོབས་སྨིན་པའི་བཀའ་དྲིན་དྲན། །
སངས་རྒྱས་ལག་བཏོད་མན་ངག་རྗེས་གནང་ཞིང་། །
228



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
མ་བཞིན་བྱམས་པ་དམ་པའི་མགོན་ཀྱང་དྲན། །
དམ་ཆོས་འོ་མས་རིང་དུ་བསྐྱངས་པ་ཡི། །
མ་དང་ཕྲལ་བའི་བུ་ཆུང་དག་ཀྱང་དྲན། །
སྨྲ་མཁས་བཤེས་གཉེན་འདུས་པའི་ཆོས་ཀྱི་གྲྭར། །
ཡུན་རིང་བརྒལ་བརྟག་གར་གྱིས་རྩེན་པ་དྲན། །
མདོ་སྔགས་ཆོས་ཀྱི་སྒྲ་དབྱངས་སྒྲོག་པ་ཡི། །
ཁྲིམས་ལྡན་ངུར་སྨྲིག་འཆང་བའི་སྡེ་ཚོགས་དྲན། །
དྲན་པའི་མོད་ལ་ཞལ་བཟང་མཇལ་འདོད་ཀྱང་། །
འདིར་ཡང་སྣ་ཚོགས་ལས་ཀྱིས་ཀུན་ནས་བཤུང་། །
ཞེས་གདོང་སྨད་དེ་ཡུན་རིང་དུ་བཤུམ་མོ། །ཞེས་དང་། རྐྱེན་ངན་
ལམ་དུ་སློང་བའི་བླ་མ་དཀོན་མཆོག་གི་བཀའ་དྲིན་རྗེས་སུ་དྲན་པའི་དགའ་
སྤྲོ་ཅུང་ཟད་དང་བཅས་བསམ་གཏན་གྱི་ཁང་ཆུང་དུ་ཞུགས་སོ། །ཞེས་
སྩལ་ཏོ། །ཆུ་འབྲུག་(སྤྱི་ལོ༡༨༩༢)ལོར་སྐུ་འབུམ་ཁྲི་རབས་དོན་དྲུག་པ་
གྲོ་ཚང་བྲག་མཁན་ཆེན་བློ་བཟང་སྐལ་བཟང་རྒྱ་མཚོའི་(སྤྱི་ལོ༡༨༧༦-)
ཡོངས་འཛིན་དུ་བཞུགས་ནས་དཔེ་ཁྲིད་སོགས་རྒྱ་ཆེར་གནང་། ཆུ་འབྲུག་
(སྤྱི་ལོ༡༨༩༢)ལོའི་ཟླ༡༢ཚེས༡༥ཉིན་སྐུ་འབུམ་དུ་རྡོ་རྗེ་འཇིགས་བྱེད་ཀྱི་
རིམ་གཉིས་སྒོམ་ཚུལ་སྟོང་ཐུན་མུ་ཏིག་ཕྲེང་མཛེས་ཞེས་བྱ་བ་བརྩམས།
ཆུ་སྦྲུལ་(སྤྱི་ལོ༡༨༩༣)ལོའི་ཟླ་བདུན་པའི་ཉི་ཤུའི་ནང་བྱ་ཁྱུང་དུ་དམ་བཅའ་
བཞག་ནས་བརྒྱད་པའི་ཚེས་མགོར་ཞྭ་དམར་ཚང་གི་མདུན་དུ་བྱོན་སྐབས།
229



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཞྭ་དམར་ཚང་གིས་དགེ་བཤེས་ཚང་ལ་ལྷ་དར་དང་དངུལ་སྲང་གཉིས་
བཅས་ཕུལ་ཏེ། མདོ་སྨད་ཕྱོགས་འདིར་གྲྭ་སྐོར་གྱི་སྲོལ་ནུབ་ནས་ལོ་དྲུག་
ཅུ་ཙམ་སོང་འདུག་པས། ཁྱེད་ནས་ད་རེས་སྲོལ་སོར་ཆུད་པར་མཛད་
པ་ནི་ངེས་པར་བསྟན་པ་ལ་བྱ་བ་རྒྱ་ཆེན་བྱས་པ་ལགས་པས་བཀའ
དྲིན་ཆེ་ཞེས་གཟེངས་བསྟོད་ཕུལ། རྗེ་འདི་བས་ཞྭ་དམར་ཚང་ལ། རོང་
བོ་དགོན་ཆེན་ལ་དམ་བཅའ་འཇོག་ཏུ་ཕེབས་བཞེད་ཆེ་ཡང་བླ་བྲང་བཀྲ་
ཤིས་འཁྱིལ་དང་རེབ་གོང་ནང་མི་མཐུན་པ་ལ་ཐུགས་དོགས་ཆེ་བའི་རྒྱུ་
མཚན་ཞུས་པར། ཞྭ་དམར་ཚང་གིས། རོང་བོའི་ཤར་ཚང་ལ་སྔོན་མདོ་
དབུས་གཉིས་ཀར་དགེ་བའི་བཤེས་གཉེན་གྲྭ་སྐོར་ལ་ཕེབས་སྲོལ་དར་
ཆེ་ཡང་ད་ལྟ་མདོ་སྨད་འདིར་གྲྭ་སྐོར་ལ་ཕེབས་པའི་སྲོལ་ཆད་འདུག་
གཤིས། གཞུང་བརྒྱའི་མངའ་བདག་ཆེན་པོ་དཔའ་རིས་རབ་གསལ་ཚང་
འདི་བས་བསྟན་པའི་སྙིང་བོ་བཀའ་པོཏ་ལྔའི་འཆད་ཉན་ཉམས་གསོ་དང་
གོང་འཕེལ་གྱི་ཕྱིར་མདོ་སྨད་ཀྱི་བཤད་གྲྭ་རྣམས་སུ་གྲྭ་སྐོར་མཛད་དེ་འདི་
ལྟར་ཕེབས་པ་ལགས་གཤིས། དེ་ཕྱོགས་སུ་ཡང་ཆགས་སྡང་གི་རྒྱུར་མ་
སོང་བར་འཆད་ཉན་འཕེལ་བའི་ཐབས་སུ་འགྲོ་བ་ཞིག་བྱུང་ན་ངེས་པར་
དོན་ཆེ་བས། རྗེ་ཉིད་ནས་གང་ཅིར་ལྗགས་བཀོད་ཞིབ་སྩལ་དགོས་ཚུལ་
སོགས་རྒྱུ་མཚན་ཞིབ་འཁོད་ཀྱི་ཞུ་ཡིག་ནན་ཅན་ཕུལ་པ་བཞིན། ཤར་སྐུ་
ཞབས་མཆོག་ནས་ཐུགས་ཁུར་ཆེ་བཞེས་མཛད་དེ་བླ་མ་ལས་སྣེ་འཛིན་
གྲྭ་བཅས་ལ་དགེ་བའི་བཤེས་གཉེན་ཆེན་པོ་འདི་ལྟ་བུ་གྲྭ་སྐོར་དུ་ཕེབས་
230



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
པ་བཀའ་དྲིན་ཆེ་གཤིས། རྒན་གཞོན་སུ་ཡིན་ཡང་རང་རང་གི་ནུས་པ་
རྩལ་སྤྲུག་གིས་རྟགས་གསལ་གང་རྣོ་གཏོང་བ་ལས། ཕྱོགས་ཞེན་དང་
ཆགས་སྡང་གིས་བརྙས་སྨོད་སོགས་གཏན་ནས་བྱས་མི་ཆོག་པའི་བཀའ་
ནན་ལྕི་བ་སྩལ་པས། དམ་བཅའི་སྐབས་སུ་ཡང་ཐམས་ཅད་ཀྱིས་མཐོང་
རྩིས་ཆེན་པོས་གུས་འདུད་ལྷུར་ལེན་དང་། མཇུག་ཏུ་ནང་ཆེན་ཁག་དང་
འཛིན་གྲྭ་སོ་སོས་གསོལ་ཇ་ཞུས་ཤིང་ལེགས་དར་འབུལ་བ་དང་། ཤར་
སྐུ་ཞབས་མཆོག་ནས་ཀྱང་བཀའ་དྲིན་ཆེ་ཚུལ་གྱི་བསྔགས་བརྗོད་ལེགས་
དར་གནང་སྐྱེས་མཛད་པ་སོགས་གྲ་གང་འགྲིག་བྱུང་ཚུལ་ཞྭ་དམར་རྣམ་
ཐར་དུ་གསལ་བ་ལྟར། ཤིང་རྟ་(སྤྱི་ལོ༡༨༩༤)ལོའི་ཟླ་གཉིས་པའི་ཉི་ཤུ་
ནས་རེབ་གོང་རོང་བོ་དགོན་ཆེན་དུ་བཀའ་པོཏ་ལྔའི་དམ་བཅའ་བསྟན་
པའི་རྒྱན་དུ་ཆེ་བ་བཞག་ཚུལ་རོང་བོའི་ལྕང་ལུང་ཁྲི་རྒན་ཚང་གི་རྣམ་ཐར་
རྗེ་འཇིགས་མེད་དམ་ཆོས་རྒྱ་མཚོས་མཛད་པ་ལས། དུས་མཐར་འཛམ་
གླིང་རྒྱན་གྱི་རིགས་པའི་དབང་ཕྱུག་ཏུ་གྲུབ་པ། མདོ་སྨད་ལྷོ་བྱང་གི་རྒྱུད་
དུ་ཕྱོགས་ལས་རྣམ་པར་རྒྱལ་བའི་དཔལ་ཐོབ་པ། ཕྱིས་གངས་ཅན་རྒྱལ་
བའི་དབང་བོ་ཐུབ་བསྟན་རྒྱ་མཚོའི་ཡོངས་འཛིན་དུ་གྱུར་པ། བླ་བྲང་
བཀྲ་ཤིས་འཁྱིལ་གྱི་མཁས་དབང་དཔའ་རིས་གྲྭ་སྐོར་བ་བློ་བཟང་རབ་
གསལ་ནས་མདོ་སྨད་ཀྱི་བཤད་གྲྭ་ཕལ་མོ་ཆེར་གྲྭ་སྐོར་མཛད་པས་པཎྜི་
ཏའི་གྲགས་པ་རྒྱ་ཆེ་བ་བཅས་རོང་བོའི་གདན་སར་ཕེབས་ནས་རྗེ་འདི་ལ་
མཇལ་ཕྱག་མཛད་དེ་བཀའ་པོཏ་ལྔ་ཆར་གྱི་དམ་བཅའ་བསྟན་པའི་རྒྱན་དུ་
231



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
ཆེ་བ་བཞག བཤེས་གཉེན་ཆེན་པོ་འདིས་རང་ཉིད་གྲགས་འདོད་ཙམ་མ་
ཡིན་པར་བསྟན་དོན་གྱི་ཐུགས་བསམ་རྣམ་པར་དག་པས་སྔ་མོ་ཞིག་ནས་
དམ་བཅའ་འཇོག་པར་ཕེབས་རྒྱུའི་འཕྲིན་ཡང་ཡང་གནང་ཞེས་དང་། རྗེ་
འདིའི་ཞལ་ནས་ཁོ་བོ་ཁྲི་ཡིན་དུས་ལོ་དང་བོ་ལ་དཔའ་རིས་དགེ་བཤེས་
ཀྱི་དམ་བཅའི་ཡི་གེ་བྱུང་བ་དང་། ལོ་གཉིས་པར་དམ་བཅའ་དངོས་བཞག་
པ་དང་། ལོ་ཐ་མར་དེའི་བཟང་ཤུགས་མ་ཡལ་བས་ཆོས་འཆད་ཉན་དུས་
ཐོག་དེར་ཟླ་མེད་པ་བྱུང་གསུང་། ཞེས་རོང་བོར་དམ་བཅའ་བཞག་པའི་ལོ་
ནི་ཤིང་རྟ་(སྤྱི་ལོ༡༨༩༤)ལོ་ཡིན་པར་ཁྲི་རྒན་རྣམ་ཐར་དང་ཞྭ་དམར་རྣམ་
ཐར་སོགས་གཅིག་མཐུན་ཡིན་འདུག་པས། ལྕགས་ལུག་(སྤྱི་ལོ༡༨༧༡)
ལོར་འཁྲུངས་པའི་བཟང་བོ་བསྟན་པའི་ཉི་མའི་རང་རྣམ་ལས།
ཉེར་གཅིག་ལོ་ལ་སྐབས་བཞི་རྩོད་པའི་དུས། །
མཁས་པ་ཆེན་པོ་དཔའ་རིས་རུབ་གསལ་གྱིས། །
བྱང་གི་དགོན་ཆེན་རེ་རེར་དམ་བཅའ་བཞག །
དཔྱིད་ཟླར་རོང་བོར་དམ་བཅའ་འཕྲལ་དུ་ཕེབས། །
སྐུ་མདུན་བསྐོས་བཞག་འཛིན་གྲྭའི་ཐོག་མར་བབ། ། །
བྱེད་མཚན་ཁྱད་མཚན་རྩོད་གཞི་བྱས་ནས་སུ། །
རྩོད་པ་ཐོབ་པས་བགྲོ་གླེང་དགའ་མོ་བྱུང་། །
འཛིན་གྲྭ་མང་མར་ཐུགས་དགྱེས་ལགས་སོ་བརྗོད། །
ཅེས་འབྱུང་བའི་ཉེར་གཅིག་མ་དག་པས་ཉེར་བཞི་ཡིན་དགོས་པ་
232



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
སོགས་ཞར་བྱུང་ངོ་། །ཤིང་རྟ་(སྤྱི་ལོ༡༨༩༤)ལོའི་ཟླ༦ཚེས༦ཉིན་དབུ་
མའི་སྟོང་ཐུན་བློ་གྲོས་མིག་སྨན་ཞེས་བྱ་བའི་བསྟན་བཅོས་ཁྱད་འཕགས་
དེ་ཉིད་རྗེ་ཉིད་ཀྱི་རྩ་བའི་དགོན་པ་དཔའ་རིས་ཡར་ལུང་ཐོས་བསམ་དར་
རྒྱས་གླིང་དུ་མཇུག་རྫོགས་པར་བརྩམས། ཕྱིས་སུ་ལྷ་སར་ཨ་མདོ་དགེ་
བཤེས་འཇམ་རོལ་(སྤྱི་ལོ༡༨༨༨-༡༩༣༢)ཏུ་གྲགས་པ་མགོ་ལོག་དར་
ལེགས་སྙན་དགོན་འདེབས་མཁན་སོགས་ལ་འགྲེལ་ཆུང་དོན་གསལ་
གནང་བས་ཕར་ཕྱིན་གྱི་གཞུང་མཆོག་གདམས་པར་ཤར་ཚུལ་གསལ།
ཤིང་ལུག་(སྤྱི་ལོ༡༨༩༥)ལོའི་དཔྱིད་ཀར་དཔའ་རིས་རབ་གསལ་ཚང་ལ་
མོའི་བདེ་ཆེན་དུ་བྱོན་སྐབས་སྒར་གཞུང་ནས་བཞུགས་མལ་དང་གསོལ་
སྟོན་གཟབ་རྒྱས་ཞུས་ཐོག་ཤངས་ལེན་དང་བཀུར་བཟོས་ཚད་མེད་ཞུས།
དེ་རྗེས་ཉིན་གསུམ་ལ་དམ་བཅའ་བཞག་གནང་མཛད་སྐབས། ལ་མོའི་
ཞབས་དྲུང་དཀར་བོ་སྐུ་ཕྲེང་བཅུ་བཞི་བ་དགེ་འདུན་བསྟན་འཛིན་ནོར་
བུས་(སྤྱི་ལོ༡༨༧༣-༡༩༢༧)རྣམ་འགྲེལ་གྱི་རྟགས་གསལ་བཏང་ཞིང་།
ཞབས་དྲུང་དཀར་བོས་འཛིན་གྲྭ་ཡོངས་ལ། ཁོང་བ་དགེ་བཤེས་ཟླ་མེད་
ཡིན་ཕྱིར་གུས་པ་དང་བཅས་པས། སྐབས་སུ་བབ་པའི་ལུང་རིགས་གཙང་
མ་རེ་འབུལ་བ་མ་གཏོགས། མ་གུས་པའི་རྣམ་འགྱུར་དང་ཚིག་ངན་སོགས་
གཏན་ནས་བྱེད་མི་ཆོག་པའི་བཀའ་གནང་ཞིང་། དམ་བཅའ་ཚར་བསྟུན་
བླ་གཞུང་གཉིས་ནས་དགེ་བཤེས་རིན་པོ་ཆེར་གསོལ་སྟོན་དང་། ལེགས་
འབུལ་བསྟར་ཞིང་། ཆོས་གྲྭ་ཡོངས་ཀྱིས་ལེགས་དར་ཕུལ་ཏེ་དགོན་
233



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
འདིར་སྔོན་ཡིན་ན་དགེ་བཤེས་མང་མོད། ད་ལྟ་ཉག་ཕྲ་ཚུལ་དང་། ཁོང་
བ་སྐུ་ཡོན་དང་ཐུགས་བསྐྱེད་གཞན་འགྲན་མ་མཆིས་གཤིས། སླད་ཆར་
དགོན་འདིའི་འཆད་ཉན་སོགས་ལ་བརྩེ་གཟིགས་དགོས་ཚུལ་ཞུས་ཤིང་།
དཔའ་རིས་རབ་གསལ་ཚང་གིས་ཀྱང་ངས་སྔ་སོར་སྐུ་འབུམ་གསེར་སྡོང་
མདུན་དུ་དམ་བཅའ་འཇོག་ཡུལ་དགོན་ཆེན་མང་བོར་བརྟག་པ་ཕུལ་པར་
བདེ་ཆེན་ལའང་བརྟག་པ་ལེགས་རབ་བབ་ཚུལ་གསུངས་ཤིང་། བདེ་ཆེན་
ནས་དགེ་བཤེས་ཚང་ཕེབས་སྐྱེལ་ཞུས། ཕྱིས་སུ་ལ་མོའི་ཞབས་དྲུང་
དཀར་བོ་ཡོངས་འཛིན་ཤེས་རབ་རྒྱ་མཚོ་(སྤྱི་ལོ-༡༩༠༧)དང་བཅས་པ་
སྐུ་འབུམ་དུ་བྱོན་ནས་དཔའ་རིས་རབ་གསལ་ཚང་གི་མདུན་ནས་སྒོ་མང་
ཕར་ཕྱིན་མཐའ་དཔྱོད་ཡོངས་རྫོགས་དགེ་འདུན་ཉི་ཤུ་སོགས་ཟུར་བཀོད་
བཅས་པར་ཞིབ་སྦྱངས་གནང་ཞིང་། ཞབས་དྲུང་དཀར་བོས། དགེ་བཤེས་
ཤིག་ལ་དཔའ་རིས་དགེ་རྒན་ཚང་འདི་བ་འགྲན་ཟླ་དང་བྲལ། གཞུང་གང་
ཡིན་ཡང་མཁྱེན་རབ་ཀྱི་སྟོབས་ཀྱིས་བཀླགས་པ་ཙམ་གྱིས་ཚིག་དོན་
ཕལ་ཆེར་ཐུགས་ལ་འཆར། དགོས་མེད་ཀྱི་ཚིག་འཁྲི་རྡོ་ལེབ་ཕར་བསྒྱུར་
ཚུར་བསྒྱུར་དེང་དུས་ཀྱི་རིགས་སྨྲའི་ཡང་རྩེར་བྱེད་སྤྱད་དེ་མ་ཡིན་པར།
རྟོག་གེའི་གསང་ཚིག་རྣོན་པོས་མ་རྟོགས་ལོག་རྟོག་ཐེ་ཚོམ་གྱི་ཆིངས་རྒྱ་
ཅིག་ཅར་གཅོད་པའི་རིགས་པའི་འཕྲུལ་སྐྱེན་པ་སོགས་སྨྲ་མི་ཤེས་པའི་
ཡོན་ཏན་གྱི་མཛོད་དུ་བཞུགས་པས་ངོ་མཚར་བར་ཡོད། ཅེས་གསུངས་
འདུག མཁས་པའི་གསུང་རྒྱུན་ཞིག་ཏུ་དགེ་བཤེས་ཁོང་གིས་གྲྭ་ས་སོ་
234



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
སོར་དམ་བཅའ་བཞག་སྟེ་ཁས་ལེན་ཤོར་ས་ཞིག་ཏུ་གཏན་བཞུགས་གནང་
རྒྱུར་དམ་བཅས་ཤིང་། སྐུ་འབུམ་དུ་དམ་བཅའ་འཇོག་སྐབས་སོག་པོའི་
དགེ་བཤེས་བློ་བཟང་ཡོན་ཏན་ནམ། དགེ་བཤེས་པ་ཐུར་ཟེར་བས་དབུ་
མའི་གཞུང་ནས་རྟགས་གསལ་བཏང་བས་ཁས་ལེན་ཤོར་བར་བརྟེན། སྐུ་
འབུམ་དུ་གཏན་བཞུགས་གནང་བར་བཤད་ཀྱང་། རབ་བྱུང་བཅོ་ལྔ་བའི་
མེ་ཕག་(སྤྱི་ལོ༡༨༨༧)ལོའི་ལོ་སྨད་ནས་སྐུ་འབུམ་དུ་བཞུགས་ཡོད་པར་
གསུང་རྩོམ་དག་ཏུ་གསལ་ཞིང་། བྱང་གི་གྲྭ་ས་སོ་སོར་དམ་བཅར་བྱོན་
ལོ་ཤིང་རྟ་(སྤྱི་ལོ༡༨༩༤)ཡས་མས་ཡིན་པ་ཞྭ་དམར་ཚང་དང་། དཔལ་
ཆོས་མཁན་ཆེན། སྤྱང་ལུང་ཁྲི་རྒན་སོགས་ཀྱི་རྣམ་ཐར་དུ་གསལ་ལོ། །
གང་ལྟར་སྐུ་འབུམ་དུ་དཀའ་ཆེན་བཞིའི་དམ་བཅའ་བཞག་པས། དགེ་
བཤེས་དཀའ་བཞི་བའི་མཚན་བཏགས་བཞེས། ཤིང་ལུག་(སྤྱི་ལོ༡༨༩༥)
ལོའི་ཟླ་གཉིས་པའི་ཡར་ཚེས་ལ་གྲུབ་དབང་འཇིགས་མེད་བསམ་གཏན་
རིན་པོ་ཆེར(སྤྱི་ལོ༡༨༡༤-༡༨༩༧)སྔ་ལོ་རོང་བོ་ནས་གསོལ་བ་བཏབ་
པ་བཞིན་གྲུབ་དབང་དེའི་མདུན་ནས་རི་བོ་དགེ་ལྡན་པའི་མན་ངག་རྣམ་
གསུམ་སྟེ་འཁྲུལ་འཁོར། ལྕགས་མཁར། སྦྱིན་སྲེག་བཅས་ཀྱི་ཁྲིད་རྩ་
འགྲེལ་སྦྲག་པའི་གཟབ་བཤད། ཕྱག་ཁྲིད་ཀྱི་ཐིག་རིས། རྒྱབ་རྟེན་ལུང་གི་
སྐོར་བཅས་གསན་གནང་མཛད། ལ་མོའི་གསེར་ཁྲིའི་སྤྲུལ་སྐུ་བློ་བཟང་
ཐུབ་བསྟན་རྒྱ་མཚོས་(སྤྱི་ལོ༡༨༤༧-༡༩༠༢)བསྐུལ་ངོར་ཤིང་ལུག་(སྤྱི་
ལོ༡༨༩༥)ལོའི་ཟླ༦ཚེས༦ལ་ཕར་ཕྱིན་རྣམ་བཤད་སྙིང་བོའི་རྒྱན་གྱི་
235



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
མཆན་ཡང་གསལ་སྒྲོན་མེ་ཞེས་བྱ་བ་མཇུག་རྫོགས་པར་བརྩམས། ཤིང་
ལུག་(སྤྱི་ལོ༡༨༩༥)ལོའི་ཟླ༡༡ཚེས༡ཉིན་གྲོ་ཚང་རྡོ་རྗེ་འཆང་གི་ཉེ་འདབས་
སུ། རྟགས་རིགས་ཟུར་རྒྱན་ཀུནྡའི་ཕྲེང་མཛེས་ཞེས་བྱ་བ་བརྩམས་གྲུབ་
པར་མཛད། ཀིརྟི་བློ་བཟང་འཕྲིན་ལས་(སྤྱི་ལོ༡༨༤༩-༡༩༠༥)མཆོག་
གིས་རྗེ་འདི་ལ་བསྐུར་བའི་འཕྲིན་ཡིག་ལས། །
བཅུ་ཕྲག་རིག་གནས་དོ་ཤལ་མགུལ་བར་འཕྱང་། ། །
ལེགས་བཤད་སྨྲ་བའི་སྤོབས་པ་གཟེངས་མཐོ་བ། །
ཕུན་ཚོགས་མཁས་པའི་མདུན་སར་བརྗིད་པ་ཁྱོད། །
ཅེས་དང་། །
སྡེབ་ལེགས་འཕྲིན་གྱི་ཕོ་ཉ་འདིར་སོན་པས། །
ངོ་མཚར་སྤྲོ་བའི་རླབས་ཀྱིས་ཡིད་མཚོ་གང་། །
ཞེས་དང་།
རིང་མིན་དངོས་མཇལ་དགའ་སྟོན་ཉམས་མྱོང་བར། །
རྩེ་གཅིག་རེ་བའི་ཚུལ་འདི་དགོངས་པར་མཛོད། །
ཅེས་མཁས་དབང་རྣམ་གཉིས་ལའང་འཕྲིན་ལམ་ནས་འབྲེལ་བ་ཡོད་
པ་དང་ཀིརྟིས་དངོས་མཇལ་གནང་བའི་ཐུགས་རེ་ཆེ་ཚུལ་སོགས་གསལ།
མེ་བྱ་(སྤྱི་ལོ ༡༨༩༧)ལོར་དབུ་མའི་སྡོམ་མཆན་བློ་གྲོས་པད་མོ་བཞད་
པའི་ཉིན་བྱེད་ཅེས་བྱ་བ་དང་། མཁས་པ་འཇུ་མི་ཕམ་(སྤྱི་ལོ༡༨༤༦-
236



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
༡༩༡༡)པར་ཐོག་མར་རྩོད་པའི་སྦྱོར་བ་རྩོམ་པའི་རིགས་འཕྲུལ་དཔྱིད་
ཀྱི་ཕོ་ཉ་ཞེས་བྱ་བ་དང་། རྩོད་ཡིག་དངོས་གཞི་འཇམ་དཔལ་དབྱངས་ཀྱི་
དགོངས་རྒྱན་རིགས་པའི་གཟི་འབར་འཇིགས་མེད་གདོང་ལྔའི་སྒྲ་དབྱངས་
ཞེས་བྱ་བའི་འགྲན་ཟླ་བྲལ་བའི་ལེགས་བཤད་བརྩམས་གནང་མཛད་དེ་
བསྐུར་མོད། རྐྱེན་ཅི་རིགས་ཀྱི་དབང་གིས་ཆུ་སྟག་(སྤྱི་ལོ༡༩༠༢)ལོའི་
ལོ་མཇུག་བར་དུ་འཇུ་མི་ཕམ་པའི་ཕྱག་ཏུ་མ་འབྱོར་བར་སྣང་ཞིང་། མེ་བྱ་
(སྤྱི་ལོ༡༨༩༧)ལོའི་ཟླ་དགུ་བའི་ཉེར་གཉིས་ཉིན་གྲོ་ཚང་བྲག་མཁན་ཆེན་
བློ་བཟང་སྐལ་བཟང་རྒྱ་མཚོར་བསྙེན་རྫོགས་ཀྱི་སྡོམ་པ་གནང་། ལྕགས་
བྱི་(སྤྱི་ལོ༡༩༠༠)ལོའི་ཤོལ་ཟླ་བརྒྱད་པའི་ནང་དུ་ཞྭ་དམར་ཚང་དང་མཇལ་
འཕྲད་མཛད་དེ་ཞྭ་དམར་ཚང་གིས་རྗེ་འདི་ཉིད་ལ་སྒྲོལ་དཀར་གྱི་བྲིས་
སྐུ། གོས་སེར་གྱོན་འདང་། བཞུགས་གདན་རྒྱབ་ཡོལ་བཅས་ཕུལ་ཏེ་
ཞབས་པད་ཡུན་བརྟན་གྱི་རྟེན་འབྲེལ་བསྒྲིག་གནང་མཛད། ཆུ་སྟག་(སྤྱི་
ལོ༡༩༠༢)ལོའི་ཟླ༢ཚེས༡༥ཉིན་བསེ་བསྡུས་སྡོམ་ཚིག་དྭངས་གསལ་མེ་
ལོང་ཞེས་བྱ་བའི་བསྟན་བཅོས་བརྩམས་གྲུབ་པར་མཛད། གསེར་ལྗོངས་
བཀའ་འགྱུར་བ་རྗེ་བསྟན་པའི་རྒྱལ་མཚན་(སྤྱི་ལོ༡༩༣༡-༢༠༡༡)ཚང་
བཀྲ་ཤིས་འཁྱིལ་དུ་སློབ་གཉེར་གནང་ནས་བཞུགས་ཡོད་སྐབས། མཁས་
དབང་དཔྱི་ས་བློ་གྲོས་ཚང་(སྤྱི་ལོ༡༨༩༠-༡༩༥༩)གིས་དཔའ་རིས་རབ་
གསལ་གྱི་བསེ་བསྡུས་སྡོམ་ལ་བལྟས་ན་བློ་སྐྱེད་ཆེ་ཚུལ་འཕྲིན་ཡིག་
བསྐུར་ཚུལ་ལ་དཔགས་ནའང་། ཇི་སྐད་དུ།
237



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ལེགས་བཤད་མཁས་པའི་བློ་གྲོས་ཀྱིས། །
གོ་ཡི་བླུན་པོས་དེ་ལྟ་མིན། །
ཞེས་པ་ལྟར་གོ་དགོས་པ་ཞིག་གོ །ཆུ་སྟག་(སྤྱི་ལོ༡༩༠༢)ལོའི་ཟླ་
བཞི་བའི་ནང་ཞྭ་དམར་ཚང་དང་མཇལ་འཕྲད་གནང་སྟེ་ཞྭ་དམར་ལམ་
རིམ་ལ་ཞུས་དག་ཞུས་པར། སོ་རིག་བཞི་ས་དགུ་བར་བཞག་པ་སོགས་
ལ་སྒོ་མང་ཡིག་ཆ་དང་བསྟུན་ནས་དོགས་པ་གནང་ཞིང་། ད་དུང་ལོ་འདིར་
ཨ་རིག་དགོན་ཆེན་དུ་གྲགས་པ་འབྲོང་ཏིའི་དགོན་དགའ་ལྡན་ཆོས་འཕེལ་
གླིང་དུ་དུས་འཁོར་དབང་ཆེན་སྩལ། ཆུ་ཡོས་(སྤྱི་ལོ༡༩༠༣)ལོའི་ཟླ་དང་
བོའི་ནང་དུ། དྲིས་ལན་མཆོད་སྦྱིན་བརྒྱ་བའི་གླུ་དབྱངས་ཞེས་བྱ་བའི་
བསྟན་བཅོས་བརྩམས། ཆུ་ཡོས་(སྤྱི་ལོ༡༩༠༣)ལོའི་ཟླ༢ཚེས༡༥ཉིན་
དྲིས་པའི་ཚིག་གི་འདབ་མ་གྲོལ་བའི་མན་ངག་ཉིན་བྱེད་དབང་བོ་ཞེས་བྱ་
2010
ད་རིས་རབ་གསལ་གྱིས་དུས་འཁོར་དབང་ཆེན་གནང་སའི་ཏེ་ཐུང་རྡོ་རྗེ་འཆང་དགོན།
238



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
བ་བརྩམས་གྲུབ་པར་མཛད། རྗེ་འདིས་གསེར་ཏོག་བློ་བཟང་ཚུལ་ཁྲིམས་
རྒྱ་མཚོར་(སྤྱི་ལོ༡༨༤༥-༡༩༡༥)སྐུ་འབུམ་གདན་རབས་རྩོམ་སྐུལ་ཞུས་
པར། གདན་རབས་མཇུག་བྱང་དུ། མདོ་དང་སྔགས་ཀྱིས་བསྡུས་པའི་བཅུ་
ཕྲག་རིག་པའི་གནས་ཀྱི་བང་མཛོད་ལ་དབང་བསྒྱུར་པའི་དགེ་བའི་བཤེས་
གཉེན་ཆེན་པོ་དཔའ་རིས་བློ་བཟང་རྒྱ་མཚོ་ཞེས་གསེར་ཏོག་ཚང་གིས་
ཀྱང་གཟིགས་མཐོང་བླ་མེད་གནང་ཡོད། ཆུ་ཡོས་(སྤྱི་ལོ༡༩༠༣)ལོར་
དཔོན་པོ་ཀླུ་སྐྱབས་ཀྱིས་འཇུ་ལག་ཆའི་རྒྱ་མིང་ཏ་ཐུང་ཧོ་ཟུར་ཆགས་པ་ཏེ་
ཐུང་རྡོ་རྗེ་འཆང་དུ་གདན་དྲངས་པ་ལྟར་བྱོན་ནས་དུས་འཁོར་དབང་ཆེན་
སྩལ་ཅིང་། དེང་སང་བཞུགས་པའི་མཁས་དབང་ཁོང་གི་སྐུ་པར་དེ་ཡང་
འདི་དུས་བླངས་པ་ཡིན། ཆུ་ཡོས་(སྤྱི་ལོ༡༩༠༣)ལོའི་ཟླ་བཞི་བའི་ཚེས་
བདུན་ཉིན་བརྩམས་པའི་རྡོ་རྗེ་འཇིགས་བྱེད་ཀྱི་སྐུ་བརྙན་དཀར་ཆག་ནི་
འདི་ལྟར། འཇིགས་མཛད་རྡོ་རྗེའི་སྐུ་བརྙན་གྱི་རང་བཞིན་བརྗོད་པ་ཤེལ་
དཀར་མེ་ལོང་ཞེས་བྱ་བ་བཞུགས་སོ། །
ཟབ་ཡངས་མཁྱེན་པ་ལི་ཁྲིའི་རྒྱ་མཚོར་ནི། །
བྱམས་བརྩེའི་དྲི་ཡི་བཞོན་པས་ཉེར་བསྐུལ་བས། །
འཇིགས་མཛད་ཁྲོ་བོའི་རྒྱལ་བོ་གཤིན་རྗེའི་གཤེད། །
བླ་མ་དུས་དགྲའི་དབང་བོས་དགེ་ལེགས་སྩོལ། ། །
ལྷ་མཆོག་དེ་ཡི་ཡིད་འཕྲོག་སྣང་བརྙན་སྐུ། །
བསྒྲུབས་པའི་ངང་ཚུལ་མཚོན་པའི་མེ་ལོང་གིས། །
239
གr



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
མོས་ལྡན་དད་པའི་ཡིད་ཀྱི་རང་ཆོས་དག །
གསལ་ཕྱིར་རྣམ་དཔྱོད་འཕྲུལ་གྱིས་བྱི་དོར་བྱ། །
དེ་ཡང་ཇི་སྐད་དུ། གཏམ་རྒྱུད་ཀྱི་རྟོག་པ་ལས། .
ལྔ་བརྒྱ་དུས་ཀྱི་ཐ་མ་ལ། ། །
ང་ཡི་བསྟན་པ་བྱུང་བའི་ཚེ། །
བཀའ་བསྒོས་ལས་རྣམས་ཚུལ་བཞིན་གྱིས། །
ཞེས་གསུངས་པ་ལྟར། དཔལ་མཉམ་མེད་རི་བོ་དགེ་ལྡན་པའི་རིང་
ལུགས་འཇམ་དཔལ་དབྱངས་ཀྱི་ཐུགས་བཅུད་དྲི་མ་མེད་པའི་བཀའ་
སྲོལ་འདི་ལ། བླ་མ་ཡི་དམ་ཆོས་སྐྱོང་མཐའ་དག་འཇམ་དཔལ་ཞི་ཁྲོ་ལ་
བརྟེན་པ་གནད་ཟབ་པས། ལྷ་མཆོག་འདི་ཉིད་རིང་ནས་བསྙེན་ཅིང་བསླབ་
པའི་མོས་ལྡན་དད་པའི་རྟེན་དུ། འཇིགས་མཛད་དཔའ་བོ་གཅིག་པའི་སྐུ་
བརྙན་ཁྲུ་གང་ལས་ལྷག་པ། བཟོ་མཁན་རབ་ཏུ་བྱུང་བའི་རྟེན་མཚན་ཉིད་
ལྡན་པ། དུས་ནི་རབ་ཚེས་ཆུ་འབྲུག་ལོ་དགའ་བ་ཅན་དུ་གྲགས་ཤིང་རྒྱའི་
གོང་མ་བཀྲུང་ཞུ་ཁྲི་ལོ་བཅོ་བརྒྱད་པའི་ཉིན་བྱེད་དབང་བོ་ཀརྐ་ཊའི་ཁྱིམ་
དུ་བཞུགས་པའི་ཆུ་སྟོད་ཟླ་བའི་དུས་ཆེན་ཁྱད་པར་ཅན་ལ། སྨན་འདམ་
རྣམས་དམ་པའི་ཕྱག་རྗེས་ལྟར་སྔགས་མང་དུ་བཏབ་སྟེ་ལེགས་པར་
བསྒྲུབས་པའི་ནང་རྟེན་ལ་གསུམ། དང་བོ་སྐུའི་རྟེན་ཐུབ་དབང་གི་སྐུ་ཐོག་
ཐུབ་མ། མཁས་གྲུབ་རྗེའི་ཕྱག་བཟོ་འཇིགས་བྱེད་རྭ་དཔར། རྗེ་བདག་ཉིད་
ཆེན་པོའི་ཕྱག་ནས་བྱིན་ཅན། གཉིས་པ་སྐུ་བལ་གྱི་རིང་བསྲེལ། རྗེ་རིན་
240



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
པོ་ཆེའི་དབུ་ལོ། གོང་ས་རྒྱལ་བའི་དབང་བོའི་སྐུ་ཕྲེང་རྣམས་དང་། སྣང་བ་
མཐའ་ཡས་ཟློས་གར་པཎ་ཆེན་ན་རིམ། གྲུབ་པའི་དབང་ཕྱུག་སློབ་དཔོན་
མཚོ་སྐྱེས་རྡོ་རྗེ། འཇམ་མགོན་ས་སྐྱ་པཎྜི་ཏ་ཀུན་དགའ་རྒྱལ་མཚན་(སྤྱི་
ལོ༡༡༨༢-༡༢༥༡)སོགས་སྐྱེས་མཆོག་དམ་པ་དུ་མའི་ན་བཟའ། གསུམ་
པ་དེ་དག་ལས་གཞན་པ་མཆོད་རྟེན་བྱ་རུང་ཁ་ཤོར། མཆོད་རྟེན་ས་ལ་
གནྟ། སྟག་མོ་ལུས་སྦྱིན། གངས་ཏི་སེ། རྒྱལ་ཁབ་ཆེན་པོ་པེ་ཅིང་། རི་བོ་
རྩེ་ལྔ་སོགས་ཀྱི་ས་སྣ། ཆུ་བོ་གངྒཱ། མ་ཕམ་གཡུ་མཚོ་སོགས་ཀྱི་ཆུ་སྣ།
འཇམ་དབྱངས་དཀར་བོའི་བླ་རྡོ། རྟེན་དང་རིན་པོ་ཆེ་དར་ཁྱད་པར་ཅན་
རྣམས་དཔལ་ལྡན་སྨད་རྒྱུད་གྲྭ་ཚང་ནས་དགེ་ལེགས་ཆར་འབེབས་ཀྱི་སྒོ་
ནས་སྤྱན་དབྱེ་ལེགས་པར་བགྱིས་ཏེ་བྱིན་རླབས་ཀྱི་ལྷུན་པོར་གྲུབ་བོ། །
འདིར་སྨྲས་པ། །
རྣམ་དག་གསེར་སྦྱངས་བཙོ་མའི་འོད་འབར་བའི། །
ལྟ་སྒོམ་སྤྱོད་པ་དྲི་མ་མེད་པའི་ཆབ། །
ཡིད་ཀྱི་ཀློང་དུ་འཕྱུར་བའི་རྩེ་དགའ་ཡིས། །
བཀའ་གདམས་མེས་པོའི་རྗེས་འགྲོར་རྟག་ཏུ་སྨོན། །
མ་འོངས་ཚེ་རབས་པད་མོའི་ཕྲེང་བར་ཡང་། །
མཚན་ལྡན་སྲིད་པའི་མིག་གིས་མི་གཏོང་བར། །
ངོ་མཚར་ཡོན་ཏན་འདབ་སྟོང་བཞད་པ་ལས། །
སྐལ་བཟང་བུང་བའི་དུས་སྟོན་རྒྱས་གྱུར་ཅིག །
མལ་བ
241



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཅེས་འཇིགས་མཛད་རྡོ་རྗེའི་སྐུ་བརྙན་གྱི་རང་བཞིན་བརྗོད་པ་ཤེལ་
དཀར་མེ་ལོང་ཞེས་བྱ་བ་འདི་ནི། ལྷ་མཆོག་འདི་ལ་བསྙེན་སྒྲུབ་ལྷུར་ལེན་
པའི་རབ་འབྱམས་པ་དོན་གྲུབ་བསོད་ནམས་ཀྱིས་བསྐུལ་ངོར། མཚོ་བྱུང་
རོལ་པའི་བློ་གྲོས་ཀྱིས་རབ་ཚེས་ཆུ་སྦྲུལ་རྣམ་པར་རྒྱལ་བའི་ཟླ་བ་བཞི་
བའི་ཚེས་བདུན་ལ་མཁའ་སྤྱོད་ཆོས་འཛིན་གླིང་དུ་སྦྱར་བའོ། །ཞེས་པ་
འདི་ཡང་གསུང་འབུམ་པར་མར་མེད་སྟབས་འདིར་བཀོད་པ་ལགས། ཆུ་
ཡོས་(སྤྱི་ལོ༡༩༠༣)ལོའི་ཟླ་བརྒྱད་པར་ཞྭ་དམར་བ་དང་མཇལ་འཕྲད་
གནང་། ཆུ་ཡོས་(སྤྱི་ལོ༡༩༠༣)ལོའི་ཟླ་ལྔ་བར་འཇུ་མི་ཕམ་པས་རབ་
ལན་བརྩམས་གྲུབ་སྟེ་བསྐུར་བ། ཆུ་ཡོས་(སྤྱི་ལོ༡༩༠༣)ལོའི་ཟླ༩ཚེས༨
ཉིན་རྗེ་ཉིད་ཀྱི་ཕྱག་ཏུ་འབྱོར་ཞིང་། དེའི་ནང་དུ། ལྷ་ལྡན་ཕྱོགས་ནས་རྩོད་
པ་ཚན་གཉིས་དང་། བྱང་ཁ་ནས་གཅིག་བཅས་འབྱོར་མོད་སྔ་མ་རྣམས་
ལུང་ཙམ་གཙོ་བོར་བྱས་ཤིང་རིགས་པ་ལྟར་སྣང་མང་བས་རེ་ཞིག་ལན་
གྱི་སྤྲོས་པ་དགོས་པ་མེད་པར་མཐོང་ནས་མ་བྱས་ལ། དེ་དག་གི་ནང་
ན་རབ་གསལ་གྱི་རྩོད་ལན་འདི་ཕལ་ཆེར་རིགས་པས་དཔྱད་པ་བྱས་
ཤིང་ཞེས་འབྱུང་ལ། ལྷ་ལྡན་ནས་བསྐུར་བ་བྲག་དཀར་སྤྲུལ་སྐུ་(སྤྱི་ལོ
༡༨༦༦-༡༩༢༩)དང་ལྡན་མ་བློ་བཟང་ཆོས་དབྱིངས་(སྤྱི་ལོ༠-༡༩༢༥）
གཉིས་ཡིན་ལ། བྱང་ནས་སླེབས་པ་དེ་ཉིད་ཤར་འོད་གྲགས་པ་བཟང་བོའི་
(སྤྱི་ལོ༡༨༤༢-༡༨༩༧)མི་ཕམ་བརྒལ་ལན་དང་། ལྷ་མོའི་ཀིརྟིའི་མཁན་
པོ་དམ་ཆོས་ཕུན་ཚོགས་ཀྱི་མི་ཕམ་བརྒལ་ལན་གང་ཡིན་དཔྱད་དགོས་
242



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
ལ། འོན་ཀྱང་བྲག་སྤྲུལ་ལ་མི་ཕམ་པས་ས་གླང་(སྤྱི་ལོ༡༨༨༩)ལོར་ལན་
བཏབ་ཡོད་པས་དཔྱོད། ཆུ་ཡོས་(སྤྱི་ལོ༡༩༠༣)ལོའི་ཟླ༡༢ཚེས༣ལ་
མི་ཕམ་དགག་ལན་ཤེས་ལྡན་ཡིད་ཀྱི་གདུང་སེལ་རིགས་ལམ་ག་བུར་ཆུ་
རྒྱུན་ཞེས་བྱ་བའི་བསྟན་བཅོས་ཁྱད་འཕགས་བརྩམས་ཏེ་བསྐུར་གནང་
མཛད་པར། མཁས་པ་འཇུ་མི་ཕམ་པའི་ཕྱག་ཏུ་ཤིང་སྦྲུལ་(སྤྱི་ལོ༡༩༠༨)
ལོར་གསར་དུ་འབྱོར་ཏེ་སླར་ལན་བསྐུར་བའི་ནང་དུ།
སྨྲ་བའི་གླང་ཆེན་རིགས་པའི་ལུས་སྟོབས་རྒྱས། །
མང་ཐོས་སྣ་ཞགས་རིང་དུ་སྐྱོང་བ་ལ། །
ཉམ་ཆུང་བློ་དམན་སྤྲེའུ་ལྟ་བུ་ཡིས། །
རྩོད་པ་བྱས་པའི་ནོངས་པ་མཐོལ་ལོ་བཤགས། །
ཞེས་དང་།
མཁྱེན་རབ་འོད་ཟེར་དྲ་བས་རབ་མཛེས་པ། །
ཁྱེད་ཐུགས་དྭངས་གསལ་ནམ་མཁའ་རྙོག་མེད་ལ། །
བཟོད་པར་གསོལ་ཞེས་ཞུ་བ་མ་དགོས་ཀྱང་། །
དུས་ཀྱི་མཐར་སྐྱེས་བྱིས་པ་བདག་ལྟ་བུས། །
མ་བརྟགས་སྨྲ་བ་གཞན་པ་མང་བོའི་རྒྱུད། །
འཁྲུགས་བཅས་གྱུར་གང་དེ་དག་ཐམས་ཅད་ཀུན། །
སྒྲིབ་མེད་བྱང་ཆུབ་མཆོག་གི་རྒྱུར་གྱུར་ཅིག །
243



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
མཁས་དབང་དཔའ་རིས་རབ་གསལ་མཁན་ཁྲིར་བཞུགས་ཡུལ་སོག་ཡུལ་ཨ་ལག་ཤ་དགོན་པ།
ཅེས་ལན་ཕུལ་འདུག་ཅིང་། ཕར་ཡང་བསྔགས་བརྗོད་དང་ཆེ་
མཐོང་མང་དུ་གནང་ཞིང་ཁོང་གཉིས་ཀྱི་བར་གྱི་ལྟ་གྲུབ་ཀྱི་རྩོད་པ་དེ་དག་
མཐར་ཆོས་ཕྱོགས་སུ་རང་ཞིར་སོང་བ་ཕྱི་རབས་པའི་མིག་དཔེར་འོས་
པ་ཞིག་གོ །ད་དུང་ལོ་འདིར་ཨ་ལག་ཤའི་དགའ་ལྡན་ཕུན་ཚོགས་གླིང་དུ་
གདན་དྲངས་ནས་མཁན་ཁྲི་མཛད་པར་བཤད་ལ། སྐུ་འབུམ་དུ་བཞུགས་
རིང་དགེ་བའི་བཤེས་གཉེན་ཧོར་ཆེན་ཡེ་ཤེས་རྒྱ་མཚོ་(སྤྱི་ལོ༡༨༦༠-
༡༩༢༡)སོགས་ལ་དབུ་ཕར་གྱི་དཔེ་ཁྲིད་དང་། རྗེ་ཡབ་སྲས་གསུམ་གའི་
བཀའ་འབུམ་གྱི་ལུང་དང་། དེ་དག་གི་ནང་ནས་བཤད་ལུང་བཞུགས་
པ་རྣམས་ཀྱི་བཤད་ལུང་། བདེ་མཆོག་དྲིལ་བུ་ལྷ་ལྔའི་དབང་། རྗེ་གུང་
244



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
ཐང་བའི་གསུང་འབུམ་གྱི་ལུང་། བདེ་གསང་འཇིགས་གསུམ་གྱི་བསྐྱེད་
རྫོགས་ཀྱི་ཁྲིད། ཐོག་མའི་བློ་སྦྱོང་དང་བློ་སྦྱོང་མཚོན་ཆའི་འཁོར་ལོ་
གཉིས་ཀྱི་བཤད་ལུང་། རིགས་གསུམ་སྤྱི་སྒྲུབ་ཀྱི་རྗེས་གནང་། དྲག་པོ་
སུམ་སྒྲིལ། ཆོས་རྒྱལ་ཕྱི་ནང་གསང་གསུམ་གྱི་རྗེས་གནང་སོགས་མང་
དུ་སྩལ་ཅིང་། མཁས་དབང་ཧོར་ཆེན་པའི་ཞལ་ནས། མདོ་རྒྱུད་རྒྱ་མཚོའི་
མངའ་བདག་ཡོངས་ཀྱི་བཤེས་གཉེན་ཆེན་པོ་བཀའ་དྲིན་མཚུངས་མེད་
དཔའ་རིས་དགེ་བཤེས་བློ་བཟང་རབ་གསལ་དཔལ་བཟང་བོ་ཞེས་བཀའ་
དྲིན་རྗེས་དྲན་གྱི་དོན་མཐུན་གྱི་ཆེ་བསྟོད་མང་དུ་ཞུས་འདུག་ཅིང་། རྗེ་ཉིད་
ལ་འཇིགས་བྱེད་རིམ་གཉིས་སྒོམ་ཚུལ་རྩོམ་སྐུལ་ཞུ་མཁན་དཔྱོད་ལྡན་
ཡེ་ཤེས་རྒྱ་མཚོ་བྱ་བའང་ཧོར་ཆེན་ཡེ་ཤེས་རྒྱ་མཚོ་ཡིན་ནམ་སྙམ་མོ། །
སྐུ་འབུམ་རྒྱུད་པའི་ཁྲི་རབས་རེ་དྲུག་པ་པ་གྲུ་ཞབས་དྲུང་ཡེ་ཤེས་བསྟན་
འཛིན་ཉི་མ(སྤྱི་ལོ༡༨༦༦-)སོགས་ལ་སྔགས་ཀྱི་ས་ལམ། གཞི་གསུམ་ཆོ་ག
ཀློང་རྡོལ་(སྤྱི་ལོ༡༧༡༩-༡༧༩༤)གསུང་གི་སྔགས་ཀྱི་རྣམ་གྲངས་སོགས་
ཀྱི་མཛུབ་ཁྲིད། ཀུན་མཁྱེན་བླ་མ་དང་། གུང་ཐང་འཇམ་པའི་དབྱངས་ཀྱི་
གསུང་འབུམ་གྱི་ལུང་། གཞུང་གི་དཔེ་ཁྲིད་སོགས་ཅི་རིགས་སྩལ་ཅིང་།
སྤྲུལ་སྐུ་འདི་ཉིད་ཀྱི་སྐྱེ་ཕྲེང་རྟོགས་བརྗོད་དཔག་བསམ་ལྗོན་པ་ཞེས་པ་
ཡལ་འདབ་བདུན་གྱི་བདག་ཉིད་ཅན་ཞིག་རྗེ་འདིས་མཛད་ཡོད་པར་
གསེར་ཏོག་ཚང་གི་སྐུ་འབུམ་གདན་རབས་སུ་གསལ་ལ།
245



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
11:5227
Film
le
མཁས་དབང་དཔའ་རིས་རབ་གསལ་གྱི་ཕྱག་བྲིས་ལཉྫའི་འཇམ་དཔལ་མཚན་བརྗོད།
སྐུ་འབུམ་ཆོས་གྲྭ་གོང་མར་མཁས་དབང་དཔའ་རིས་རབ་གསལ་
འདི་ཉིད་ཀྱིས་དངོས་སུ་བྲིས་པའི་འཇམ་དཔལ་མཚན་བརྗོད་ལཉྫའི་
ཡིག་གཟུགས་ད་ལྟའང་ཡོད་ཅིང་། ཨ་རིག་དགོན་ཆེན་དུ་དུས་འཁོར་
དབང་ཆེན་སྩལ་སྐབས། ཨ་རིག་དགོན་ཆེན་གྱིས་དངོས་འབུལ་བཏེགས་
པའི་ཁྲོད་ཀྱི་བ་སོ་ལས་གྲུབ་པའི་སྤྱན་རས་གཟིགས་བཅུ་གཅིག་ཞལ་
བྱོན་ལེགས་མཐོ་གང་ཅན་རྒྱལ་དབང་བདུན་པའི་ཕྱག་བཟོར་གྲགས་པ་
རྗེ་ཉིད་ཀྱི་རྩ་བའི་གདན་ས་ཡར་ལུང་དགོན་དུ་ཉེ་སྔོན་བར་དུ་བཞུགས་
སྐད། མེ་སྤྲེལ་(སྤྱི་ལོ༡༩༠༦)ཟླ་དགུ་བའི་ཉི་ཤུའི་ཉིན་ཆེ་ཤོས་བྱང་ཆུབ་
བསྟན་སྒྲོན་བརྒྱུད་ནས་མཁས་དབང་རབ་གསལ་ཚང་གིས་རྒྱལ་དབང་
246



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
མཆོག་ལ་གནའ་དཀར་རྙིང་བ་རྒུན་འབྲུམ་གྱིས་གང་བ་དང་ཐུད་གཙང་
བཅས་མཇལ་ཁ་ཞུས་པར། རྒྱལ་དབང་མཆོག་གིས་གསོལ་ཇ་གནང་སྟེ།
འཚམས་འདྲི་དང་སྦྲགས་འཇུ་མི་ཕམ་པར་བརྒལ་ལན་བཏང་ཚུལ་ལས་
གསུང་འཕྲོས་གནང་ཞིང་། ཁྱེད་ཀྱི་གསུང་རྩོམ་མི་ཕམ་དགག་ལན་གཉིས་
ཀ་ང་ལ་སྐུར་གསུངས་ནས་སོག་དར་ཞིག་དང་དངུལ་སྲང་བཅུ་རྡོ་ཞིག་
སྩལ་ཏེ་སྐུ་འབུམ་གནས་བསྟོད་སྙན་ངག་གི་ལམ་ནས་དྲངས་པ་གསར་
རྩོམ་གནང་དགོས་ཞེས་གསུངས་པ་དང་སྦྲགས་དགེ་བཤེས་ཁམས་ཡངས་
བོ་ཞིག་འདུག བར་བར་ཏུ་ཕེབས་ཤོག་གསུངས་ཤིང་དེ་ཉིན་སླར་ཉིད་ཀྱི་
བཞུགས་གནས་སུ་ཕེབས་ཤིང་འདི་ནི་རྣམ་གཉིས་མཇལ་འཕྲད་ཐེངས་
དང་པོ་ཡིན། མེ་ལུག་
(སྤྱི་ལོ༡༩༠༧)ལོའི་ལོ་གསར་ཚེས་གཅིག་ཉིན་སྐུ་
འབུམ་ཚོགས་ཆེན་འདུ་ཁང་དུ་རྒྱལ་བ་བཅུ་གསུམ་པ་ཚོགས་མགོན་དུ་
མཁས་དབང་དཔའ་རིས་རབ་གསལ་གྱིས་དུས་དབང་གནང་ཡུལ་ཨ་རིག་དགོན་ཆེན། །
247



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བཞུགས་པའི་སྤྱན་སྔར། རྗེ་འདི་ཉིད་དང་འབྲས་སྤུངས་འདུལ་བ་མཁན་
པོ་གཉིས་ཀྱིས་བགྲོ་གླེང་གནང་། ལོ་འདིར་ཀུན་མཁྱེན་བཞི་བ་(སྤྱི་ལོ
༡༥༦-༡༩༡༦)སྐུ་འབུམ་དུ་བྱོན་སྐབས། དཀར་སྤྲོ་དམར་སྤྲོའི་གསོལ་
སྟོན་གཟབ་རྒྱས་ཕུལ། ཆེ་ཤོས་བྱང་ཆུབ་བསྟན་པའི་སྒྲོན་མེས་(སྤྱི་ལོ
༡༨༦༡-༡༩༣༣)མཚམས་སྦྱོར་གནང་བ་ལ་བརྟེན་ནས་བླ་བྲང་བཀྲ་ཤིས་
ཁང་གསར་དུ་རྒྱལ་དབང་བཅུ་གསུམ་པ་ཆེན་པོ་དང་རྗེ་འདི་གཉིས་མཇལ་
འཛོམས་གནང་ཞིང་བཀའ་མོལ་ཞིབ་རྒྱས་གནང་བས། མཁས་དབང་འདི་
བའི་སྐུ་ཡོན་གྱིས་ཐུགས་འཕྲོག་སྟེ་ལོ་འདིར་རྒྱལ་དབང་བཅུ་གསུམ་
པས་རིག་གནས་ཀྱི་ཡོངས་འཛིན་དུ་བཀུར་ཚུལ་ནི། རྒྱལ་དབང་རྣམ་
ཐར་ལས། དེ་སྐབས་དཔའ་རིས་བློ་གྲོས་རབ་གསལ་ཞེས་པ་མཚན་ཉིད་
ཀྱི་ཕྱོགས་དང་། ཁྱད་པར་རིག་གནས་ཀྱི་སྐོར་ལ་དོན་ལྡན་མཁས་གྲགས་
ཤིན་ཏུ་ཆེ་བ་ཉེ་སྐོར་ན་བཞུགས་སྟབས། ལེགས་བཤད་ལས།
གང་ཞིག་མཁས་པ་ཡོད་བཞིན་དུ། །
དེ་ལས་ཡོན་ཏན་མི་ལེན་ན། །
མི་དེ་ནད་ཀྱིས་བཏབ་པ་འམ། །
ཡང་ན་ལས་ཀྱིས་མནར་བ་ཡིན། །
ཞེས་པའི་དོན་ཉེ་བར་དགོངས་ཏེ་དེ་ཉིད་ཀྱི་ཞབས་དྲུང་ལ་འཕྲལ་དུ་
གཏུགས་ནས་དཎྜིའི་ཞབས་ཀྱི་སྙན་དངགས་མེ་ལོང་མ་ཡོངས་སུ་བཅད་
པ་གསུམ་གྱི་བཀའ་ཁྲིད་ཞིབ་ཏུ་མནོས་ཏེ་སོ་སོའི་དཔེར་བརྗོད་ཀྱང་ཆ་
248



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
ཚང་བ་འགོད་པར་མཛད་ཅིང་། ལེའུ་གཉིས་པའི་དཀའ་གནད་ཕལ་ཆེ་བ་
རྣམས་ལ་དོགས་གཅོད་བསྐྱངས་པའི་བསྙེལ་བྱང་ཟིན་བྲིས་མཛད་པའང་
ཡོད། (འདི་དོན་ལ་ཞྭ་དམར་བའི་ཟིན་བྲིས་ཡིན་པ་གོང་དུ་གསལ་བ་ལྟར་
རོ། །)དེ་དག་ནི་བློ་གསལ་རིག་གནས་དོན་གཉེར་བ་གཞུང་བཟང་མེ་ལོང་
གི་ངོ་མཚར་ལྟ་འདོད་རྣམས་ལ་མིག་དང་སྒྲོན་མེ་ལྟ་བུར་ཤིན་ཏུ་ཉེ་བར་
མཁོ་བ་མཆིས་སོ། །ཡང་། དབྱངས་ཅན་མགྲིན་པར་རོལ་པ་དེའི་དྲུང་
ནས་སྒྲ་མཚམས་སྦྱོར་ལྔ་བ་ཡོངས་རྫོགས་དང་། དབྱངས་ཅན་སྒྲ་མདོའི་
སྟེང་ནས་ས་རིས་དབུ་འཛུགས་ཙམ་བཅས་གསན་པ་གནང་། ཞེས་འབྱུང་
བ་ལྟར་ལ། རྒྱལ་དབང་གིས་སྙན་ངག་དཔེར་བརྗོད་རྩོམ་རྒྱུག་ཕུལ་པ་
རྫོགས་རྗེས་སུ། རྗེ་འདི་ཉིད་ཀྱིས། །
ཨོཾ་སྭ་སྟི།
དུས་གསུམ་རྒྱལ་བའི་ཐུགས་ཀྱི་གསང་བའི་མཛོད། །
བཀའ་པོཏ་གཞུང་བརྒྱའི་འདབ་སྟོང་དགའ་བའི་ཚལ། །
བཞད་པའི་མཁྱེན་དཔྱོད་ཉི་མ་འབུམ་ཕྲག་གིས། །
མཐའ་དག་ཤེས་བྱའི་ཀུན་གསལ་ཁྱོན་ཡངས་གཞལ། །
རིག་གནས་ཆུ་གཏེར་ཟབ་ཡངས་རླབས་ཕྲེང་ཅན། །
སྐྱེས་སྦྱངས་རྩལ་གྱིས་སྐད་ཅིག་དབང་བསྒྱུར་བས། །
རིག་བྱེད་བདག་པོ་མི་སྨྲའི་བརྟུལ་ཞུགས་ཀྱིས། །
ངོ་མཚར་རིགས་ལམ་སྒྱུ་མའི་འཕྲུལ་ལ་གཡེང་། །
249



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཕྲ་ཞིབ་བློ་གྲོས་ལུས་ཀྱིས་ཅིར་ཡང་རྩེན། །
དཀའ་བའི་གནད་ལ་རེག་པའི་མཁྱེན་རབ་རྣོ། །
ཐོས་དོན་སྒྲུབ་པའི་སྲོག་གི་ཀ་བ་བརྟན། །
ཁྱོད་ནི་མཁས་གྲུབ་བྱེ་བའི་གཙུག་གི་རྒྱན། །
དྲན་དབང་གསེར་རིའི་ཕྲེང་བ་རབ་མཛེས་པར། །
ཟླ་མེད་མགོན་དུ་དབང་བསྐུར་ཆོས་ཀྱི་རྒྱལ། །
རང་བྱུང་ཀུན་ཏུ་བཟང་བོའི་འཁོར་ལོ་ཡི། །
རྟེན་འབྲེལ་ཇི་བཞིན་རྒྱལ་རྣམས་དགོངས་པ་སྒྲིམས། །
ངོ་མཚར་ཟློས་པའི་རི་མོ་ཡིས། །
ཡིད་ཀྱི་མེ་ལོང་མཛེས་གྱུར་ཀྱང་། །
དྲན་ཤེས་བསྲུང་བའི་མེལ་ཚེ་ལ། །
གཡེལ་བས་འབྲས་བུ་མངོན་མ་གྱུར། །
ཕན་བདེའི་རྩ་ལག་ཐུབ་དབང་བསྟན་པའི་གཞི། །
རྣམ་དག་ཚུལ་ཁྲིམས་རྩ་བ་བརྟན་པའི་ཕྱིར། །
རླབས་ཆེན་མཛད་པའི་ཁུར་གྱིས་མི་ངལ་བ། །
རྒྱལ་བའི་གདུང་འཚོབ་དམ་པ་ཁྱེད་ལས་སུ། །
དེ་ལྟར་རྨད་བྱུང་མཛད་པའི་ཆ་ཤས་ཀྱང་། །
སྙིང་ལ་སིམ་པའི་དད་གུས་འོ་མའི་མཚོ། །
འཁྲི་ཤིང་དགུང་དུ་འཕྱུར་བའི་སྤྲིན་རུམ་ནས། །
250



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
ཆེད་བརྗོད་དབྱར་གྱི་རྔ་གསང་འདི་བསྒྲགས་སོ། །
ཞེས་ཆེད་དུ་བརྗོད་པའི་རབ་ཏུ་བྱེད་པ་མུ་ཏིག་ཕྲེང་མཛེས་ཞེས་
བྱ་བ་འདི་ནི། གོང་ས་རྒྱལ་བའི་དབང་བོ་རྗེ་བཙུན་ངག་དབང་བློ་བཟང་
ཐུབ་བསྟན་རྒྱ་མཚོ་དཔལ་བཟང་བོའི་སྤྱན་སྔར། སུ་དྷི་པྲ་ཤ་ཀའམ་མིང་
གཞན་མཚོ་བྱུང་རོལ་པའི་བློ་གྲོས་སུ་འབོད་པས་རབ་ཚེས་མེ་ལུག་(སྤྱི་
ལོ༡༩༠༧)མཁའ་སྤྲིན་ཅན་གྱི་དགའ་བ་གསུམ་པར་གུས་པ་ཆེན་པོས་
ཕུལ། ཅེས་པ་འདི་བརྩམས་ཤིང་གསུང་འབུམ་ཕྱོགས་བསྒྲིགས་སུ་འདི་
འཁོད་མེད་སྟབས་འདིར་བཀོད་པ་ཡིན་ཞིང་། བརྩམས་ལོ་མི་གསལ་བ་
དང་རྩོམ་འཕྲོར་ལུས་པའི་གསུང་རྩོམ་དག་ནི། ཆོ་འཕྲུལ་ཆེན་མོའི་རྟོགས་
བརྗོད་པད་དཀར་ཕྲེང་བ་དང་། ལེགས་བཤད་གསེར་ཕྲེང་གི་མཆན་
འགྲེལ་ནོར་བུའི་དོ་ཤལ། དཔའ་རིས་བཀྲ་ཤིས་ཆོས་གླིང་དུ་མཛད་པའི་
དོན་བདུན་ཅུའི་མུ་བཞི་བན་ཛི་ཀའི་དོ་ཤལ། སྲིད་པའི་ཡན་ལག་བཅུ་
གཉིས་ཀྱི་ཁྱད་པར་མདོ་ཙམ་གསལ་བར་བྱེད་པའི་རིན་ཆེན་སྒྲོན་མེ།
དགེ་འདུན་ཉི་ཤུའི་ཟུར་རྒྱན་ཉི་མའི་འོད་ཟེར། རྟགས་རིགས་མཐའ་དཔྱོད་
ཀྱི་ཁ་སྐོང་རིན་ཆེན་མཛེས་པའི་དོ་ཤལ། དྲིས་ལན་མུ་ཏིག་ཕྲེང་མཛེས།
བསྟན་དར་ལྷ་རམས་པའི་ཡི་གེའི་མཐའ་དཔྱོད་ཀྱི་དགག་པ་སྣ་ཚོགས་
རིགས་པའི་དྭངས་བྱེད་ནོར་བུའི་ཕྲེང་མཛེས་སོགས་གསུང་འབུམ་གྲས་
སུ་ཡོད་ལ། ད་དུང་མཁས་དབང་འདི་བས་མཛད་པའི་སྐུ་འབུམ་གདན་
རབས་དཀར་ཆག་རབ་གསལ་མེ་ལོང་ཞེས་བྱ་བ་ཞིག་ཡོད་སྣང་ཡང་ད་
251



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ལྟ་ལག་ཏུ་མ་ཆུད་པས་འཚོལ་བར་རིགས་སོ། །རྒྱལ་དབང་བཅུ་གསུམ་
པར་བླ་བྲང་བཀྲ་ཤིས་འཁྱིལ་གྱི་ཐོས་བསམ་གླིང་བས་ཡི་གེ་ཕུལ་སྐབས་
ཕྱག་ཡིག་ཕུལ་པའི་ནང་དུ་དཔའ་རིས་རབ་གསལ་མཆོག་ལ་ཤེས་བྱའི་
ཆོམ་རྐུན་ཞེས་པའི་ཚིག་མཆིས་སྟབས། རྒྱལ་དབང་གིས་ཆོམ་རྐུན་དངོས་
ལ་ཟེར་བར་དགོངས་ཏེ་ཐོས་བསམ་གླིང་ལ་བསྐུར་བའི་ཆབ་ཤོག་ཏུ།
སྔོན་ཡང་འཕགས་པ་དགྲ་བཅོམ་སྒུར་ཆུང་སོགས་ལ་
གནས་ངན་ལེན་གྱི་འབྲས་བུ་འབྱུང་སྲིད་ན། །
ཚུར་མཐོང་བྱིས་པས་ཆོམ་རྐུན་སྐུར་འདེབས་མིག་ལྡན་
དམྱལ་བའི་གཡང་སར་མཆོང་ལ་ལྟ་ཅི་སྨོས། །
དུག་གསུམ་མཁྲིས་ནད་དབང་གིས་གངས་རི་སེར་བོར་
མཐོང་བས་ལེགས་བཤད་ལག་རྡུམ་བྲག་འཛེགས་འདྲ། །
བུ་རྒྱུད་ཁོ་བོའང་གང་གི་དྲིན་ལས་སྙན་ཚིག་སྨྲ་ལ་སྤོབས་
པའི་མགྲིན་པ་ཅུང་ཟད་བཏེག ། །
ཅེས་བསྐུར་གནང་མཛད་འདུག་ཅིང་།
ས་སྤྲེལ་(སྤྱི་ལོ༡༩༠༨)ལོར་རྒྱལ་དབང་བཅུ་གསུམ་པ་མཆོག་ལ་
རིག་གནས་ཀྱི་དཔེ་ཁྲིད་གནང་ཞོར་སྐུ་རྗེས་སུ་འབྲང་སྟེ་རྒྱ་ནག་རི་བོ་རྩེ་
ལྔར་བྱོན་ཞིང་། རི་བོ་རྩེ་ལྔ་ནས་ཨོ་རོད་བླ་མ་དཀོན་མཆོག་བསྟན་པའི་
རྒྱལ་མཚན་དང་དཀའ་བཅུ་ངག་དབང་དཔལ་འབྱོར་སོགས་ལ་མཁས་
དབང་ཉིད་ཀྱི་གསུང་འབུམ་གྱི་ལུང་དང་། བཟང་བོ་སྤྲུལ་སྐུ་བསྟན་པའི་ཉི་མ་
252



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
(སྤྱི་ལོ༡༨༧༡-༡༩༣༡)ལ་འདུལ་སྡོམ་གྱི་དཔེ་ཁྲིད་གནང་ཞིང་འཕགས་
པའི་ཞལ་ཐང་ཚེམ་གྲུབ་མའི་སྐོར་ཚད་བཟང་བོ་སྤྲུལ་སྐུས་ཞུས་ངོར་བརྩམས།
བཟང་བོ་སྤྲུལ་སྐུས་རྒྱལ་དབང་མཆོག་ལ་རྗེ་འདི་ཉིད་ཀྱི་གསོལ་འདེབས་
ཞུས་པར། །
རྨད་བྱུང་བློ་བཟང་རྣམ་དཔྱོད་གདུགས་དཀར་བོ། ། །
མདོ་སྔགས་རབ་གསལ་བཤད་སྒྲུབ་ཏོག་འབར་ཞིང་། །
གསུམ་ལྡན་ལུང་རྟོགས་རྒྱས་མཛད་གསེར་ཡུས་མཚན། །
བསྟན་འགྲོའི་རྩ་ལག་མཆོག་དེར་གསོལ་བ་འདེབས། །
ཞེས་པ་འདི་ནི་འདུལ་འཛིན་བཤེས་གཉེན་ཆེན་པོ་དཔའ་རིས་
བླ་ཆེན་དགོངས་པ་རབ་གསལ་གྱི་སྤྲུལ་སྐུ་མཆོག་ལ་གསོལ་འདེབས་
འདི་ཡང་གླིང་རྒྱའི་བླ་མ་བཟང་བོ་སྤྲུལ་སྐུས་བསྐུལ་ངོར། ཤཱཀྱའི་དགེ་
སྦྱོང་ཐུབ་བསྟན་རྒྱ་མཚོས་སྨྲས་པའོ་ཞེས་པ་སྩལ། ད་དུང་། རྒྱལ་དབང་
མཆོག་གིས་ཆེ་ཤོས་ཚང་ལ། དགེ་བཤེས་རིན་པོ་ཆེ་འདི་བླ་ཆེན་དགོངས་
པ་རབ་གསལ་གྱི་ཡང་སྲིད་འཁྲུལ་བྲལ་དུ་གདའ། ངེད་ཁོང་ལ་དེ་ལུགས་
ཀྱི་གསོལ་འདེབས་ཤིག་ཀྱང་ཕུལ་ཡོད་ཅེས་གསུངས། ས་སྤྲེལ་(སྤྱི་ལོ་
༡༩༠༨)ལོའི་ཟླ་གསུམ་པའི་ཟླ་སྨད་དུ་རྒྱ་ནག་རི་བོའི་རྩེ་ལྔ་ནས་རྒྱལ་དབང་
མཆོག་གཙོས་དགེ་བཤེས་མང་བོས་བགྲོ་གླེང་དམ་བཅའ་ཉིན་བཞིན་
ཚུགས་སྐབས་དགེ་བཤེས་འདི་ཉིད་ཉིན་དང་བོར་དམ་བཅར་བཞུགས་
ཚུལ་རྒྱལ་དབང་རྣམ་ཐར་ལས། རྒྱལ་ཁམས་ཆེན་པོ་ཙི་ནའི་ཡུལ་དུ་
253



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
འཇམ་མགོན་བླ་མའི་བཤད་སྒྲུབ་ཀྱི་བསྟན་པ་རིང་དུ་དར་བའི་རྟེན་འབྲེལ་
དང་། ཕྱོགས་དེའི་ལོག་པར་སྨྲ་བ་མཐའ་དག་སྤ་བཀོང་ཞིང་། བློ་གསལ་
མཁས་པའི་ཚོགས་རྣམས་མགུ་བ་བསྐྱེད་ཕྱིར་སྤྲུལ་བའི་གནས་མཆོག་རི་
བོ་རྩེ་ལྔའི་གཟིམས་ཆུང་འགག་སྲ་མཁྲེགས་གོར་མ་གཅལ་དུ་བཀྲམ་པའི་
སྟེང་དུ།
མཁས་དབང་དཔའ་རིས་རབ་གསལ་མཆོག་དམ་བཅར་བཞུགས་གནས་རི་བོ་རྩེ་ལྔའི་ཕུ་གསར་སྟེང་།
གོང་ས་ཕྱག་ན་པད་དཀར་འཛིན་པ་ཉིད་དང་། སྟོང་འཁོར་ཧུ་ཐོག་
ཐུ། ཆེ་ཤོས་སྤྲུལ་སྐུ། བོད་སོག་ཨ་མདོའི་དགེ་བའི་བཤེས་གཉེན་ཆེ་ལ་
རགས་པ་མང་བོ་བཅས་གདན་འཛོམས་ནས་ཉིན་ཞག་དུ་མའི་བར་དུ་
འཕགས་བོད་གཞུང་ལུགས་ཆེན་མོ་རྣམས་ཀྱི་དཀའ་བའི་གནད་ལ་འབེལ་
གཏམ་བགྲོ་གླེང་གི་བཤད་གྲྭ་རྒྱ་ཆེན་པོ་ཚུགས་པར་མཛད་ཅིང་། དེ་ཡང་
ཉིན་དང་བོར་སྐུ་འབུམ་དགེ་བཤེས་མཁས་པ་ཆེན་པོ་དཔའ་རིས་རབ་
གསལ། གཉིས་པར་འབྲས་སྤུངས་འདུལ་བ་མཁན་པོ། གསུམ་པར་མི་
ཉག་དགེ་བཤེས་ཡོན་ཏན་སོགས་དྲག་རིམ་ནས་དམ་བཅར་བཞུགས་
254



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
ཏེ་བརྒལ་བརྟག་གི་མཆོད་སྤྲིན་མཐའ་ཀླས་པ་སྤྲོ་བར་མཛད་པས་དབུས་
གཙང་གི་ཆོས་གྲྭ་ཆེན་པོ་དག་རེ་ཞིག་དབང་ཕྱོགས་སུ་འཕོས་སམ་སྙམ་
དུ་ཀུན་ཡ་མཚན་ཞིང་། ཞེས་འབྱུང་བ་ལྟར་ལ། ཟླ་ལྔ་བར་རྗེ་འདི་ཉིད་
ཀྱིས་རྒྱལ་དབང་མཆོག་ལ་སྒྲ་དབྱངས་ཅན་མའི་བཀའ་ཁྲིད་གནང་བ་
རྫོགས་ཏེ་ཀུན་བཤད་ཀྱི་མཚན་གསོལ་ཚུལ་ནི་རྒྱལ་དབང་རྣམ་ཐར་ལས།
ཟླ་བ་ལྔ་བའི་ནང་གནས་ཆེན་རི་བོ་དྭངས་གསལ་གྱི་འཇམ་དཔལ་སྡེ་ཆེན་
ཕུ་གསར་སྟེང་གཟིམས་ཆུང་བདེ་སྐྱིད་ཀུན་གསལ་དུ་དགེ་བའི་བཤེས་
གཉེན་ཆེན་པོ་མཚོ་བྱུང་རོལ་པའི་བློ་གྲོས་ཀྱི་དྲུང་ནས་སྒྲ་མདོའི་ས་རིས་
ཡོངས་སུ་རྫོགས་པ་གསན་བཞེས་ལེགས་པར་གྲུབ་ནས་དབྱངས་ཅན་
ཞལ་ལུང་བདུད་རྩིའི་དགའ་སྟོན་ཀུན་བཤད་མཚན་ངག་གི་དབང་ཕྱུག་
དབྱངས་ཅན་དགའ་བའི་བཤེས་གཉེན་ཞེས་དོན་ལྡན་བསྔགས་བརྗོད་
ཨུཏྤལ་མགུལ་རྒྱན་གསོལ་བ་དང་དུ་བཞེས་ཏེ་དགེ་བའི་བཤེས་གཉེན་
གཏང་རག་གི་མཆོད་སྤྲིན་རྒྱ་ཆེན་པོས་མཉེས་པར་མཛད་ཅིང་། རྟེན་
འབྱུང་དགྱེས་སྟོན་གྱི་རིམ་པ་ཡང་ཉམས་སུ་བསྟར་རོ། །ཞེས་འབྱུང་བ་
ལྟར། ཟླ་དྲུག་པའི་ཚེས་གསུམ་ལ་ཀུན་བཤད་ཀྱི་མཚན་གསོལ་སྐབས།
རྒྱལ་ཀུན་ཡེ་ཤེས་དྲི་མེད་བདུད་རྩིའི་མཚོར། །
རྗེས་ཆགས་རྡོ་རྗེ་དབྱངས་ཀྱི་དབང་མོ་ཡིས། །
ལོངས་སྤྱོད་འཁོར་ལོའི་འདབ་མར་རྩེན་པའི་གར། །
དགེ་ལེགས་ཚིག་གིས་ཤིས་པ་བརྗོད་པས་སྲུངས། །
255



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གང་ཐུགས་བདུད་རྩིའི་སྙིང་བོ་ཟླ་ཤེལ་དབང་། །
མཁྱེན་ཡངས་ཀུནྡ་བཞད་པའི་རྩེ་དགའ་ནས། །
ཀུན་བཤད་མིང་གི་དབང་སྐུར་ནོད་པའི་གཏམ། །
ཆེད་བརྗོད་ཨུཏྤལ་སྙན་གོང་རྒྱན་གོང་འཛུགས། །
སྔོན་རབས་དམ་པའི་མན་ངག་གི ། །
བྱིན་རླབས་དྲོད་ཀྱིས་བཟུང་བའི་རྒྱན། །
བཟང་བོའི་དྲི་ངད་འབུམ་སྤྲོ་བའི། །
མཆོད་ཡོན་ཀུན་བཟང་རྣམ་པར་འཕྲུལ། །
ཟབ་ཡངས་བློ་གྲོས་དུས་ཀྱི་སྤྲིན་ཆེན་བདུད་རྩིའི་གཏེར། །
ངག་ཚིག་དྲི་མེད་སྒྲ་བརྒྱ་དགོད་པའི་དཀྱིལ་འཁོར་ནས། །
ངག་གི་དབང་བོ་དབྱངས་ཅན་དགའ་བའི་བཤེས་གཉེན་ཞེས། །
ཟབ་ཡངས་ཆོས་ཚུལ་ཀུན་གསལ་མཛེས་པའི་ཀློང་ནས་བསྒྲགས། །
མང་ཐོས་གངྒཱའི་ཀླུང་ཆེན་འཁྱིལ། །
རིགས་ལམ་འཁྲི་ཤིང་ཕྱོགས་སུ་རྩེན། །
རྨད་བྱུང་རྟོགས་པའི་ནོར་གྱི་མཛོད། །
གདེངས་ཅན་བྱེ་བ་རོལ་པའི་མཚོ། །
བློ་གྲོས་མདོངས་ལྡན་དགའ་བའི་དབྱངས་ཀྱིས་དྲུག་ལྡན་གླུ་ལེན་ཞིང་། །
སྣ་ཚོགས་འཇའ་ཚོན་འཁྲིགས་པའི་འོག་པག་གུར་ཁྱིམ་རྣམ་པར་བཀྲ། །
ཡིད་འཕྲོག་པད་མོའི་དོ་རར་ཅིར་ཡང་རྩེན་པའི་ཟློས་གར་གྱིས། །
256



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
དྲི་ཟའི་འཇིག་རྟེན་མགྲོན་དུ་བཀུག་པའི་རྨི་ལམ་རོལ་པར་དྲན། །
དེ་ལྟར་རྒྱ་ཆེན་གསུང་རབ་ནམ་མཁའི་དབྱིངས། །
སྐད་ཅིག་ཉིད་ལ་བདེ་བླག་འཇུག་པའི་འཕྲུལ། །
སྒྲ་ཚད་རིགས་པའི་འདབ་བཟང་དབང་བོ་ཁྱོད། །
བློ་བཟང་རིང་ལུགས་ཆོས་ཀྱི་རྒྱལ་སྲིད་སྐྱོངས། །
འདི་སྣང་ཡོ་ལང་དྲི་བཞོན་འཁྲིགས་པའི་ཚོགས། །
ནགས་ཀྱི་མེ་བཞིན་ཐབས་མཁས་འཕྲུལ་འདེགས་ཀྱིས། །
ཉམས་རྟོགས་ཀློང་དུ་བརྡོལ་བ་མཐུན་པའི་རྐྱེན། །
མཐུ་ཆེན་རྒྱལ་སྲས་དཔའ་བོའི་ཟློས་གར་མཛོད། །
གངས་ཅན་ནོར་འཛིན་མ་ག་དྷ་ཡི་གྲུ་འཛིན་དབང་བོའི་ཕོ་བྲང་ཆེར། །
ཐུགས་རྗེ་སྤྱན་སྟོང་རྟག་ཏུ་གཡོ་བའི་འཇིག་རྟེན་དབང་ཕྱུག་ངུར་
སྨྲིག་གར། །
ཡོངས་དག་འཁོར་གྱི་ཉེ་དབང་ཚོགས་བཅས་དཀྱིལ་འཁོར་བདག་
པོ་སྲིད་པའི་མཐར། །
དྲང་སྲོང་ཚེ་དཔག་མེད་པའི་སྐུ་མཆོག་རྟག་བརྟན་གཡུང་དྲུང་ཉིད་
གྱུར་ཅིག ། །
ཅེས་པ་འདི་ནི་གོང་ས་རྒྱལ་བའི་དབང་བོ་བཅུ་གསུམ་པ་རྗེ་བཙུན་
ངག་དབང་བློ་བཟང་ཐུབ་བསྟན་རྒྱ་མཚོའི་སྤྱན་སྔ་ལ། གུས་ཕྲན་རིག་
བྱེད་སྨྲ་བ་མཚོ་བྱུང་རོལ་པའི་བློ་གྲོས་ཀྱིས་འདར་ཊིཀ་སྟེང་ནས་མཛུབ་
257



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཁྲིད་ཞིབ་ཏུ་ཕུལ་ཏེ་རྫོགས་པར་གྲུབ་པའི་ཀུན་བཤད་མཚན་གྱི་མེ་ཏོག་
ཨུཏྤལ་ཕྲེང་བ་ཞེས་བྱ་བ། རབ་ཚེས་ཞེ་གཉིས་པ་ས་སྤྲེལ་ཕུར་བུ། བཀྲུང་
ཞི་ཁྲི་ལོ་སོ་བཞི་བའི་ཉིན་བྱེད་དབང་བོ་ཀརྐ་ཊའི་ཁྱིམ་དུ་རྩེན་པའི་དཀར་
ཕྱོགས་ཀྱི་རྒྱལ་བ་དང་བོར་དུས་སྦྱོར་དང་མཐུན་པར་འཛམ་གླིང་གནས་
ཆེན་རི་བོ་དྭངས་བསིལ་གྱི་འཇམ་དཔལ་སྡེ་ཆེན་ནས་ཕུལ་པའོ། །ཞེས་
སོ། །འོན་ཀྱང་། རྒྱལ་དབང་བཅུ་གསུམ་པར་ངག་དབང་དབྱངས་ཅན་
དགའ་བའི་བཤེས་གཉེན་ཞེས་བྱ་བའི་ཀུན་བཤད་ཀྱི་མཚན་ནི་འདི་དུས་
གསར་དུ་བཏགས་པ་ཡིན་མིན་དཔྱད་དགོས་ཏེ། མེ་ལུག་(སྤྱི་ལོ༡༩༠༧)
ལོའི་ཟླ་བདུན་པར་རྒྱལ་དབང་མཆོག་གིས་བརྩམས་པའི་སྙན་ངག་དཔེར་
བརྗོད་ཀྱི་མཇུག་ཏུ་ཡང་མཚན་དེ་གསལ་བས་སོ། །ཡང་ན། ཕྱིས་སུ་སྙན་
ངག་དཔེར་བརྗོད་ཀྱི་བར་དུ་མཚན་དེ་བཅུག་པ་ཡིན་ཡང་སྲིད་པས་དཔྱད་
པར་བྱའོ། །རྒྱལ་དབང་ཚངས་དབྱངས་རྒྱ་མཚོའི་བཞུགས་གནས་བཀྭན་
ཡིན་ཏུང་དུ་རྒྱལ་དབང་མཆོག་གིས་རྗེ་འདིའི་དྲུང་ནས་ལཉྫ། ཤ་ཆེན།
ཁོང་སང་། ཝརྟུ། བརྩེགས་མ་སོགས་ཡིག་རིགས་སྣ་ཚོགས་ལ་གསན་
སྦྱངས་གནང་། དེ་ནས་ཕྱི་སོག་པུ་རཏ་ཡུལ་དུ་འབྱོན་པའི་ལམ་བར་གྱི་
མེ་འཁོར་གྱི་དུད་པས་སྐུ་གཟུགས་ལ་འཕྲོད་མིན་བྱུང་བར་བརྟེན། ལམ་
བར་གྱི་དགོན་ཆུང་ཞིག་ནས་ས་སྤྲེལ་(སྤྱི་ལོ༡༩༠༨)ལོའི་བོད་ཟླ༡༠ཚེས
༣༠ཉིན་དགོངས་པ་ཆོས་དབྱིངས་སུ་ཐིམ་པའི་ཚུལ་བསྟན་ཅིང་། གསུང་
འབུམ་དེབ་གཟུགས་ཅན་གྱི་དབུར་རྩོམ་པ་བོའི་ལོ་རྒྱུས་སུ་ཆུ་བྱི་(སྤྱི་ལོ
258



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
༡༩༡༢)ལོར་སྐུ་འདས་པར་བཀོད་པ་སྐབས་དེར་ཕྱི་ནང་གི་རྐྱེན་དུ་མའི་
དབང་གིས་དཔྱད་གཞིའི་རྒྱུ་ཆ་ཚད་ལྡན་མ་འཛོམས་པའི་དབང་གིས་
ཡིན་འདུག་སྟེ། རྒྱལ་དབང་བཅུ་གསུམ་པ་པེ་ཅིང་དུ་བྱོན་སྐབས་སྐུ་འཁོར་
ན་མཁས་དབང་རབ་གསལ་ཚང་འདི་བ་མི་འདུག་པ་རྣམ་ཐར་ན་གསལ་
བས། དེའི་གོང་ཙམ་ནས་ཕྱི་སོག་པུ་རཏ་ཀྱི་ལམ་ལ་ཆས་པར་གསལ་ལ།
པུ་རཏ་དགོན་ཆེན་དངོས་ལ་མ་སླེབས་པར་ལམ་ནས་དགོངས་པ་རྫོགས་
པར་མཁས་དབང་དམུ་དགེ་བསམ་གཏན་གྱི་སྙན་ངག་ཡང་གསལ་སྣང་
མཛོད་དང་འདུལ་སྡོམ་
དཔེ་ཁྲིད་སྒྲ་འཇུག་
བྱས་པ་ལས་དངོས་
སུ་གསུང་བཞིན་པ་
ལྟར་རོ། །ད་དུང་སྒྲུབ་
བྱེད་ཁུངས་ལྡན་ཞིག་
ནི། སྐབས་ཐོག་དེའི་
ཕྱག་རོགས་སྐུ་འབུམ་
ཆེ་ཤོས་ཚང་གི་རང་
རྣམ་ལས། སྐབས་དེར་
དགེ་བཤེས་ཆེན་མོ་
རབ་གསལ་ཚང་སྦེ་ མཁས་དབང་དཔའ་རིས་རབ་གསལ་མཆོག་གི་སྐུ་གདུང་མཆོད་རྟེན།
259



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རོཏ་ཕྱོགས་སུ་འགྲོ་དོན་ལ་མེ་འཁོར་སྟེང་ནས་བྱོན། མ་འགྱང་བར་སྐུ་ཚེ་
འདུ་བྱས་སོ། །ཞེས་ས་སྤྲེལ(སྤྱི་ལོ༡༩༠༨)ལོའི་མཛད་རྣམ་ཐད་དུ་གསལ་
བ་འདི་ཡིན་ཞིང་། དུང་དཀར་ཚིག་མཛོད་དུ་རྗེ་འདི་ཉིད་དང་རྒྱལ་དབང་
བཅུ་གསུམ་པ་ལྷན་དུ་པེ་ཅིང་དང་སོག་ཡུལ་ལ་བྱོན་པར་བཤད་པ་ལ་
རྒྱལ་དབང་རྣམ་ཐར་དང་བསྡུར་ནས་ཞིབ་དཔྱད་དགོས་ཤིང་། རྒྱལ་དབང་
བཅུ་གསུམ་པ་སླར་སྐུ་འབུམ་ཕྱོགས་སུ་བྱོན་སྐབས་མཁས་དབང་དཔའ་
རིས་རབ་གསལ་མཆོག་གི་སྐུའི་གདུང་རུས་ལ་འཇམ་པའི་དབྱངས་ཀྱི་སྐུ་
དཔར་ཏེ་གདན་འདྲེན་ཞུས་ཤིང་རིམ་གྱིས་མཁས་དབང་མཆོག་གི་རྩ་བའི་
གདན་ས་དཔའ་རིས་ཡར་ལུང་དགོན་དུ་འབྱོར་བ་དམངས་གཙོ་བཅོས་
བསྒྱུར་དང་རིག་གནས་གསར་བརྗེས་སོགས་དུས་འགྱུར་ནང་དུ་ཡང་
དད་ལྡན་རྣམས་ཀྱིས་ལུས་སྲོག་དང་བསྡོས་ཏེ་སྦེད་སྐུང་གནང་ཐུབ་འདུག་
པ་ད་ལྟའང་ཡར་ལུང་དགོན་དུ་སྐུ་གདུང་མཆོད་རྟེན་ནང་བཞུགས་ཡོད།
མཁས་དབང་དཔའ་རིས་རབ་གསལ་ཚང་གི་ཞབས་ལྷམ་དང་བཅས་པའི་ཞབས་རྗེ། །
260



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
ད་དུང་དགེ་བཤེས་བློ་བཟང་རབ་གསལ་ཁོང་གཞོན་དུས་ནས་
གསང་སྔགས་ཉམས་བཞེས་ལ་ཐུགས་བརྩོན་གནང་མཁན་ཞིག་ཡིན་
སྟབས། ཉམས་རྟོགས་ཚད་མཐོར་སླེབས་ཏེ་སྲ་མཁྲེགས་གོར་མོའི་རྡོ་
ལ་ཞབས་ལྷམ་གྱི་རྗེས་འདམ་ལ་ཟུག་པ་ལྟ་བུ་བཞག་གནང་མཛད་པ་ད་
ལྟའང་མིག་གི་སྤྱོད་ཡུལ་དུ་བཤམས་ཡོད་ཅིང་།
རྗེ་ཉིད་ཀྱིས་ཡུན་རིང་སྤྱད་མྱོང་བའི་གསོལ་དཀར་གྱི་སྣོད་ཀྱང་
འདིར་པར་རིས་སུ་བཀོད་ཡོད། །
མཁས་དབང་དཔའ་
རིས་རབ་གསལ་ཚང་
འདིས་གཞུང་ལུགས་
འཆད་ཁྲིད་གནང་སྟངས་
ནི། དགོས་མེད་ཀྱི་ཚིག་
འཁྲི་རྡོ་ལེབ་ཕར་བསྒྱུར་
ཚུར་བསྒྱུར་དེང་དུས་ཀྱི་ མཁས་དབང་དཔའ་རིས་རབ་གསལ་ཚང་གི་གསོལ་དཀར་གྱི་སྣོད།
རིགས་སྨྲའི་ཡང་རྩེར་བྱེད་སྤྱད་དེ་མ་ཡིན་པར། རྟོག་གེའི་གསང་ཚིག་
རྣོན་པོས་མ་རྟོགས་ལོག་རྟོག་ཐེ་ཚོམ་གྱི་ཆིངས་རྒྱ་ཅིག་ཅར་གཅོད་པའི་
རིགས་པའི་འཕྲུལ་སྐྱེན་པ་སོགས་སྨྲ་མི་ཤེས་པའི་ཡོན་ཏན་གྱི་མཛོད་དུ་
བཞུགས་པས་ངོ་མཚར་བར་ཡོད། ཅེས་རྗེ་ཉིད་ལས་དཔེ་ཁྲིད་དངོས་སུ་
ཞུས་མྱོང་བའི་ལ་མོའི་ཞབས་དྲུང་དཀར་བོས་གསུངས་པ་ལྟར་ལ། རྩོད་
261



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
པའི་ཕྱོགས་ནས་མདོ་སྨད་ཀྱི་བཤད་གྲྭ་ཕལ་ཆེ་བར་གཞུང་བཀའ་པོཏ་
ལྔའི་དམ་བཅའ་རང་རྐྱ་འཕེར་བ་བཞག་གནང་སྟེ་ཕྱོགས་ལས་རྣམ་པར་
རྒྱལ་ཚུལ་གོང་དུ་མཁས་དབང་རྗེ་འཇིགས་མེད་དམ་ཆོས་རྒྱ་མཚོས་
གདེངས་འཇོག་ཚད་མཐོར་གནང་ཚུལ་ཞུས་ཟིན་པ་བཞིན་དང་། རྙིང་
ཕྱོགས་ཀྱི་མཁས་པའི་དབང་བོ་འཇུ་མི་ཕམ་པས་ཀྱང་རྗེ་རབ་གསལ་ཚང་
འདི་བ་རིགས་ལམ་མྱུར་ཞིང་རྣོ་བའི་ཚུལ་ལ་ཡི་རང་ཤོར་ནས་རྩོད་ཡིག་
བསྐུར་ཚུལ་རབ་ལན་དུ་གྲགས་པ་དག་ན་གསལ་བ་ལྟར་རོ། །རྩོམ་པའི་
ཕྱོགས་ནས་ནང་རིག་གཞུང་ཆེན་སྐོར་རྣམས་ཚིག་དོན་གཉིས་ཀ་འུབས་
སུ་ཆུབ་པའི་རྟགས་སུ་ཚིག་ཚོགས་ཉུང་ཞིང་གནད་འདྲིལ་བ། གཅིག་
ཤེས་ཀུན་གྲོལ་གྱི་རིགས་པའི་གསང་ཚིག་དང་མཛུབ་མོ་རི་སྟོན་མང་
སྟབས། མཁས་པ་དགེ་འདུན་ཆོས་འཕེལ་གྱིས་ཀྱང་། མཁས་དབང་དཔའ་
རིས་རབ་གསལ་ཚང་གི་གསུང་འདི་རྣམས་དབང་རྟུལ་གྱིས་མི་གོ་ཞིང་།
དབང་རྣོན་ལ་མི་དགོས་པ་ཞིག་རེད་ཅེས་ཀྱལ་ཀའང་ཞུས་པར་གྲགས།
བར་སྐབས་ཚིགས་བཅད་དག་སྙན་ཞིང་རྣོ་ལ་གྲིམ་ཤ་དོད་པ། ལྷག་པར་
ཞལ་རྩེད་དང་ཤགས་འདེབས་ལ་དགྱེས་པའང་ཁོང་གི་ཐུགས་གཤིས་
སུ་ལྷན་སྐྱེས་སུ་གྲུབ་ཡོད་པ་གསུང་རྩོམ་དག་ལས་རྟོགས་ཐུབ། ཁོང་གི་
ཐུགས་གཤིས་ནི་བརྩོན་འགྲུས་གཞན་ལས་ཆེ་ཞིང་བླ་མ་རྣམས་དང་སློབ་
མ་དག་ལ་བཀའ་དྲིན་དྲན་པའི་དད་གུས་དང་བརྩེ་གདུང་ཆེ་བ། གཞན་ལ་
ལྷག་བསམ་བཅོས་མིན་འཆང་བ། མཐའ་གཅིག་ཏུ་རང་ཚུགས་དང་དྲང་
262



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ།
བདེན་གནས་ལུགས་བཅས་ལ་བརྩི་མཐོང་གནང་བ་ལས། གཞན་གྱི་ངོ་
འཛིན་དང་སྐབས་བསྟུན་ལ་མི་དགྱེས་པར་མ་ཟད། ཐུགས་གཤིས་ལག་
ལེན་ཐོག་ནས་གསལ་འདོན་གནང་མཁན་ཞིག་ཡིན་པ་གོང་དུ་གསལ་
བ་ལྟར་དཀའ་རམས་འཛིན་གྲྭ་དང་མ་འཆམ་པ། བསམ་ཚ་ཁྲི་སྤྲུལ་གྱི་
ཡོངས་འཛིན་ལས་དགོངས་ཞུ་གནང་དགོས་བྱུང་བ་སོགས་ལས་དཔོག་
ཐུབ་ཅིང་། རང་ལྟ་མཆོག་འཛིན་མི་གནང་བར་ས་རྙིང་བཀའ་རྒྱུད་སོགས་
ཆོས་བརྒྱུད་གཞན་གྱི་གྲུབ་མཐའ་དང་གང་ཟག་ལའང་ངོ་སྲུང་ཙམ་མ་
ཡིན་པའི་དག་སྣང་དང་ཡི་རང་གནང་མཁན་ཞིག་ཡིན་པ་ནི། གསུང་རྩོམ་
དགག་ལན་ཤེས་ལྡན་ཡིད་ཀྱི་གདུང་སེལ་རིགས་ལམ་ཆུ་རྒྱུན་དུ་གསལ་
ཞིང་། ཐ་ན་ཁོང་གི་ཕྱོགས་སྔ་གཙོ་བོ་འཇུ་མི་ཕམ་པར་ཡང་།
ཆོས་སྲིད་འབྱོར་བའི་ཁམས་ཀྱི་ལྷུན་པོའི་རྩེར། །
མཁྱེན་པའི་སྤྱན་སྟོང་གཡོ་བའི་བཤེས་གཉེན་ཁྱོད། །
ཆེར་སྙིགས་རྒུད་པའི་མུན་ཚོགས་མཐར་བྱས་ཏེ། ། །
སྐལ་བཟང་ལྷ་བརྒྱའི་ཆོས་ཀྱི་མདུན་ས་མཛེས། །
རྟོག་གེ་གླང་སྨྱོན་ལོག་པའི་སྦྱོར་བ་བརྒྱས། །
ཁྱོད་ཐུགས་ཤེས་བྱའི་གཟུགས་བརྙན་གསལ་བའི་མཚོ། །
ཡང་ཡང་རྙོག་ཅིང་དཀྲུག་པའི་ཉེས་ཚོགས་ཀུན། ། ་་
ཞུམ་ཞུམ་ཡིད་ལ་གཅགས་པས་མཐོལ་ཞིང་བཤགས། །
263



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཞེས་དང་།
ཁམས་ཞེས་གྲགས་པའི་གསེར་ལྡན་དཀྱིལ་འཁོར་དུ། །
གྲགས་པའི་ལྷ་ཡི་རྔ་ཆེན་ལྡིར་བ་ཅན། །
ངེས་དོན་ཆོས་ཀྱི་རྒྱལ་བོར་ཡིད་རེ་དགའ། །
ཞེས་མཁས་པ་འཇུ་མི་ཕམ་པར་གདེངས་འཇོག་ཚད་མཐོར་གནང་
བ་འདིས་ཁོང་གི་རྒྱུས་ཤོར་བ་མ་ཡིན་པར་དེ་ལས་ལྡོག་སྟེ་ཁོང་གི་ཐུགས་
ན་རེ་དོགས་དང་རློམ་སེམས་ཆུང་བའི་མེ་ལོང་དུ་གྱུར་ཡོད་པའང་ང་ཚོས་
རྟོགས་དགོས་པ་ཞིག་སྟེ་ཞར་བྱུང་ངོ་། །
སྨྲས་པ། །
སྐྱེས་སྦྱངས་པདྨའི་འཁྲི་ཤིང་དར་ལ་བབ། །
གསུང་རབ་བྱེ་བའི་སྙིང་བོ་གཅིག་ཏུ་དྲིལ། །
ཕྲ་ཞིབ་རིགས་པའི་གསང་ཚིག་ལ་བྱང་བའི། །
དཔའ་རིས་དགེ་བཤེས་གང་གི་རྣམ་པར་ཐར། །
འཐོར་བ་བསྡུས་ཤིང་འཁྲུག་པ་བསྡེབ་པའི་ལས། །
སུས་ཀྱང་བསྐྱལ་མིན་རང་གིས་དང་བླངས་ཏེ། །
སྣ་ཚོགས་གཞུང་མང་ཀློག་པའི་བར་གསེང་དུ། །
ཕྲ་ཞིབ་རིགས་པས་བརྟགས་ནས་ལེགས་པར་བཀོད། །
ཅེས་མདོ་སྔགས་རིག་གནས་སྨྲ་བའི་ཁྱུ་མཆོག་མཁས་དབང་དཔའ་
རིས་རབ་གསལ་མཆོག་གི་རྣམ་ཐར་ཕྱོགས་གཅིག་ཏུ་ཅུང་ཟད་ཞིབ་
264



མཁས་དབང་དཔའ་རིས་རབ་གསལ་མཆོག་གི་རྣམ་ཐར་དག་གཏུགས་མ། །
རྒྱས་སུ་བསྒྲིགས་དོན་ཡང་ཚིག་མཛོད་སོགས་སུ་མ་དག་པ་གཅིག་ལས་
གཉིས་མཆེད་ཀྱི་ཚུལ་དུ་སོང་བ་མང་དུ་མཐོང་བ་སེམས་ཀྱི་ཟུག་རྔུར་
གྱུར་ནས། མཁས་དབང་ཁོང་གི་གསུང་འབུམ་དང་། རྒྱལ་དབང་བཅུ་
གསུམ་པའི་གསུང་འབུམ། ཞྭ་དམར་བའི་རྣམ་ཐར། སྤྱང་ལུང་ཁྲི་རྒན་གྱི་
རྣམ་ཐར། རོང་བོའི་མཁན་སྤྲུལ་རྣམ་ཐར། བཟང་བོ་སྤྲུལ་སྐུའི་རྣམ་ཐར།
ཀིརྟིའི་གསུང་འབུམ། ཞང་སྟོན་པའི་གསུང་འབུམ། ཀུན་མཁྱེན་བཞི་བའི་
གསུང་འབུམ། སྐུ་འབུམ་གདན་རབས། གྲུབ་དབང་འཇིགས་མེད་བསམ་
གཏན་པའི་རྣམ་ཐར། ལཱ་མོའི་ཁྲི་སྤྲུལ་གྱི་རྣམ་ཐར། ཧོར་ཆེན་ཡེ་ཤེས་རྒྱ་
མཚོའི་གསུང་འབུམ་དང་རྣམ་ཐར་སོགས་མཁས་དབང་ཁོང་དང་འབྲེལ་
ཡོད་དག་ཞིབ་བསྡུར་ནན་ཏན་བྱས་ཏེ་དག་པར་གཏན་ལ་ཕབ་པ་འདི་
ནི། དཀོན་མཆོག་རྒྱ་མཚོ་ལེགས་བཤད་སྨྲ་བའི་ཟླ་བས་རབ་གནས་ཤིང་
ལུག་ལོའི་གྲོ་བཞིན་ཟླ་བའི་དམར་ཕྱོགས་ཀྱི་རྒྱལ་བ་གསུམ་པ་གཟའ་
ཕུར་བུ་དང་སྐར་མ་རྒྱལ་འཛོམས་པའི་རྒྱལ་ཕུར་མེ་རླུང་གི་འཕྲོད་སྦྱོར་
ཕུན་སུམ་ཚོགས་པའི་ཉིན་དཔལ་འཁོར་ལོ་བདེ་མཆོག་གི་ཕོ་བྲང་རྒན་
གྱའི་བྲག་དཀར་དགོན་དུ་མཇུག་རྫོགས་པར་སྦྱར་རོ། །༢༠༡༥
265



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ਅਸmਸਦਾ ਆਤਮ ਨਗਲ ਸਲ
༄༅། །འབྱུང་རྩིས་སྦྱོར་དངོས་ཉུང་གསལ་
ཞེས་བྱ་བ་བཞུགས་སོ། །
འཕྲལ་གྱི་ལེགས་ཉེས་རྐང་གཉིས་འགྲོར། །གསལ་བར་འདོམས་
མཛད་བླ་མཁྱེན་ལ། །གུས་པས་བཏུད་དེ་འབྱུང་རྩིས་ཀྱི། །ལག་ལེན་ཉེར་
མཁོ་འདི་ན་དགོད། ༈ །ལྷོ་བྱང་མེ་ཆུ་ཤར་ནུབ་ནི། །ཤིང་ལྕགས་མཚམས་
བཞི་ས་ཡི་ཁམས། །ཤར་གྱི་སྟོད་སྨད་སྟག་ཡོས་དང་། །ལྷོ་ཡི་སྟོད་སྨད་
སྦྲུལ་དང་རྟ། །ནུབ་ཀྱི་སྟོད་སྨད་སྤྲེལ་དང་བྱ། །བྱང་གི་སྟོད་སྨད་ཕག་དང་
བྱི། །ཤར་ལྷོ་འབྲུག་ལ་ལྷོ་ནུབ་ལུག །ནུབ་བྱང་ཁྱི་ལ་བྱང་ཤར་གླང་། །བྱི་
སྟག་འབྲུག་རྟ་སྤྲེལ་ཁྱི་ཕོ། །གླང་ཡོས་སྦྲུལ་ལུག་བྱ་ཕག་མོ། །སྟག་ཡོས་
སྲོག་ཤིང་རྟ་སྦྲུལ་མེ། །བྱ་སྤྲེལ་ལྕགས་ལ་བྱི་ཕག་ཆུ། །གླང་ལུག་ཁྱི་འབྲུག་
བཞི་བོ་ས། །ཤིང་མེ་ས་ལྕགས་ཆུ་ལྔ་བོར། །མ་བུ་དགྲ་གྲོགས་བརྩི་དགོས་
ཕྱིར། །དང་བོ་ཤིང་ལ་དཔེར་མཚོན་ན། ༈ །ཤིང་བུ་མེ་དང་ཤིང་གྲོགས་
ས། །ཤིང་དགྲ་ལྕགས་དང་ཤིང་མ་ཆུ། །གཞན་ལ་རིགས་པའི་མདའ་ཡིས་
བསྣུན། །བརྩི་བྱའི་དབང་ཐང་ངོས་གཟུང་ལུགས། ༈ །གནམ་ལོ་ཕོ་ལོ་
ཤར་བའི་ཚེ། །གཅིག་བཅུ་རང་ལ་གཉིས་གསུམ་མ། །བཞི་ལྔ་དགྲ་ལ་
266



འབྱུང་རྩིས་སྦྱོར་དངོས་ཉུང་གསལ།
དྲུག་བདུན་གྲོགས། །བརྒྱད་དགུ་བུ་རུ་ཤེས་པར་བྱ། །གནམ་ལོ་མོ་ལོ་
ཤར་བའི་ཚེ། །གཅིག་གཉིས་རང་ལ་གསུམ་བཞི་མ། །ལྔ་དྲུག་དགྲ་ལ་
བདུན་བརྒྱད་གྲོགས། །དགུ་བཅུ་བུ་རུ་ཤེས་པར་བྱ། ༈ །བརྩི་བྱའི་ལོ་
རྟགས་ངོས་འཛིན་ན། །གནམ་ལོའི་ལོ་རྟགས་ཐོག་ནས་ནི། །གཡོན་དུ་
བསྐོར་ཏེ་བརྩི་བྱ་ཡི། །ལོ་གྲངས་འདང་སའི་ལོ་རྟགས་དེ། །བརྩི་བྱ་དེ་ཡི་
ལོ་རྟགས་ཡིན། ༈ །བྱི་གླང་རྟ་ལུག་ཤར་ཕྱོགས་ནས། །སྟག་ཡོས་སྤྲེལ་
བྱ་བྱང་ཕྱོགས་ནས། །འབྲུག་སྦྲུལ་ཁྱི་ཕག་ནུབ་ཕྱོགས་ནས། །ལྕགས་ཆུ་
མེ་ས་ཤིང་ལྔ་བོ། །གཡས་སྐོར་དབང་ཐང་སྟེང་བབ་ལུས། ༈ །སྟག་རྟ་ཁྱི་
གསུམ་རླུང་ལྕགས་སྤྲེལ། །ཕག་ཡོས་ལུག་གསུམ་རླུང་མེ་སྦྲུལ། །བྱི་འབྲུག་
སྤྲེལ་གསུམ་རླུང་ཤིང་སྟག །བྱ་གླང་སྦྲུལ་གསུམ་རླུང་ཆུ་ཕག ༈ །སྲོག་
གི་མ་ནི་བརྩི་བྱའི་བླ། །ཕོ་ཟླ་རྣམས་ནི་སྟག་གིས་ཚེས། །མོ་ཟླ་རྣམས་ནི་
སྤྲེལ་གྱིས་ཚེས། །སྟག་ཟླ་ངོས་འཛིན་མི་འདྲ་གསུམ། །བཅུ་གཅིག་བཅུ་
གཉིས་དང་བོ་འོ། །ལོ་མགོ་དཔྱིད་ར་སྟག་ལ་ནི། །བརྩི་བ་འབྱུང་རྩིས་སྨྲ་
རྣམས་མཐུན། །འོན་ཀྱང་དཔྱིད་ར་སྟག་དེ་ནི། །བོད་ཟླ་གང་ལ་བྱེད་མི་
མཐུན། །འདི་ནི་སྤོར་ཐང་མདོ་བྱང་དང་། །བསྟན་བཅོས་སོ་མ་རཱ་ཛ་དང་། །
གསོ་བྱེད་ཕྱི་རྒྱུད་ལ་གཏུགས་ཏེ། །འཇམ་མགོན་ས་པཎ་ཡབ་སྲས་དང་། །
ཟུར་མཁར་བློ་གྲོས་རྒྱལ་བོ་སོགས། །འཇིག་རྟེན་སྤྱིར་གྲགས་དུས་གཟེར་
དང་། །མཐུན་པ་བོད་ཟླ་དང་བོ་ནི། །དཔྱིད་ར་སྟག་ལ་བརྩིས་པས་ན། །ལོ་
མགོ་དེ་ནས་བརྩི་བར་བྱ། །ཀློང་རྡོལ་འདུལ་བའི་དུས་ཚིགས་དང་། །བཟོ་
267



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རྩིས་གསོ་རིག་རྣམ་གྲངས་སུའང༌། །ལུགས་སྲོལ་འདི་ལ་རྒྱ་ཆེར་
བསྔགས། །ཨ་ཀྱ་བསྟན་པའི་རྒྱལ་མཚན་གྱི། །འབྱུང་རྩིས་ལོ་མགོ་འཛིན་
ཚུལ་ལས། །ལོ་གསར་རྒྱལ་བོ་རིམ་བྱོན་གྱིས། །བསྒྱུར་བཀོད་སྣ་ཚོགས་
བྱས་ན་ཡང་། །སྟག་ཟླ་ཧོར་ཟླ་དང་བོ་ལ། །བྱེད་འདི་རྩིས་མགོ་ཚུགས་
ནས་བཟུང་། །བསྒྱུར་བཀོད་མེད་པར་ཁ་འཆམ་གསུང་། །བཅུ་གཅིག་
བཅུ་གཉིས་སྟག་ཟླ་རུ། །བཞེད་ལ་གནོད་བྱེད་དེ་རུ་གསལ། །ཆོས་རྒྱལ་
རལ་བ་ཅན་གྱི་དུས། །ལོ་གསར་ཟླ་བར་རྒྱ་བོད་གཉིས། །གཡུལ་གྱི་དུས་
བཏབ་བོད་པ་ཡིས། །སྔ་བསྣུར་བྱས་ཏེ་དམག་དྲངས་དོན། །རྩིས་གཞུང་
རིན་ཆེན་སྤུངས་པ་སོགས། །དཔྱིད་ར་སྟག་ཟླར་དགུན་ཉི་ལྡོག །བཤད་
ཕྱིར་བོད་ཟླ་བཅུ་གཅིག་པ། །སྟག་གི་ཟླ་བར་བཅོས་ནས་ནི། །བོད་ཀྱིས་
རྒྱ་ལ་དམག་དྲངས་པར། །རྒྱལ་ཁ་ཐོབ་ཅིང་ཟླ་བ་དེར། །བོད་པ་ཁ་དྲོའི་ཟླ་
བ་ཟེར། །དེ་ཕྱིར་ལོ་མགོ་དེར་བཟུང་བ། །ཕུག་ཁྱུང་ལྷ་སའི་སྨན་རྩིས་
ཁང་། །དེ་ནས་དུས་ཚོད་ལོ་རྟགས་ནི། །ནམ་ལངས་ཡོས་དང་ཉི་ཤར་
འབྲུག །ཉི་དྲོས་སྦྲུལ་དང་ཉིན་ཕྱེད་རྟ། །ཕྱེད་ཡོལ་ལུག་དང་མྱུར་ཁ་སྤྲེལ། །
ཉི་ནུབ་བྱ་དང་ས་སྲོས་ཁྱི། །སྲིད་འཁོར་ཕག་དང་ནམ་ཕྱེད་བྱི། །ཕྱེད་ཡོལ་
གླང་དང་ཐོ་རངས་སྟག །དེ་ནས་སྨེ་བའི་ངོས་འཛིན་ནི། །གཅིག་དཀར་
གཉིས་ནག་གསུམ་མཐིང་དང་། །བཞི་ལྗང་ལྔ་སེར་དྲུག་དཀར་དང་། །
བདུན་དམར་བརྒྱད་དཀར་དགུ་དམར་ཏེ། །དགུ་རུ་ཡང་དག་གནས་པ་
ཡིན། ༈ །གནམ་ལོའི་སྨེ་བ་ངོས་གཟུང་ལུགས། །སྤྱི་ལོའི་གྲངས་དེ་དགུ་
268



འབྱུང་རྩིས་སྦྱོར་དངོས་ཉུང་གསལ།
ཡིས་བགོས། །བཅུ་གཅིག་ནང་ནས་ལྷག་གྲངས་འཕྲོ། །ལྷག་མེད་དྲག་
པོར་བུ་གས་འཕྲི། །གནམ་ལོའི་སྨེ་བ་འཆར་བར་འགྱུར། །ལོ་བརྙན་ལོ་
གྲངས་གནམ་ལོའི་སྨེ། །མ་ཤེས་སྐྱེས་སྨེ་མི་ཤེས་པས། །ཐོག་མར་དེ་རྣམས་
ངོས་བཟུང་རྗེས། ༈ །གནམ་ལོ་ཕོ་ལོ་ཤར་བའི་ཚེ། །དབུས་ནས་ཤར་
དང་དེ་ནས་གཡོན། །གནམ་ལོ་མོ་ལོ་ཤར་བའི་ཚེ། །དབུས་ནས་ཤར་དང་
དེ་ནས་གཡས། །དབུས་སུ་གཅིག་དང་དེ་ནས་ནི། །ཤར་ནས་ལོ་གྲངས་
བར་དུ་བརྩི། །ལོ་གྲངས་འདང་སར་རྟགས་བཏབ་ནས། །གནམ་ལོའི་སྨེ་བ་
དབུས་བཞག་སྟེ། །ཤར་སོགས་སྔར་ལྟར་སོང་ནས་ནི། །སྔར་གྱི་ལོ་གྲངས་
འདང་བའི་སར། །སྨེ་བ་གང་ཁེལ་སྐྱེས་སྨེ་ཡིན། ༈ །སྐྱེས་སྨེའི་མར་བཞི་
དབང་སྨེ་དང་། །སྐྱེས་སྨེ་ཡར་བཞི་སྲོག་གི་སྨེ། །ལུས་སྨེ་ཞེས་པ་སྐྱེས་སྨེ་
ཡིན། །ཀླུང་སྨེ་སྟག་རྟ་ཁྱི་གསུམ་ལ། །སྨེ་ཕྲེང་གར་བབ་ལྕགས་སྤྲེལ་གྱི། །
སྐྱེས་སྨེ་དེ་ནི་ཀླུང་རྨེ་ཡིན། །སྨེ་ཕྲེང་རབ་འབྲིང་ཐ་གསུམ་ལ། །བརྒྱད་
དཀར་གཉིས་ནག་ལྔ་སེར་བཞིན། །ཕག་ལུག་ཡོས་གསུམ་ཀླུང་སྨེ་ནི། །
མེ་མོ་སྦྲུལ་གྱི་སྐྱེས་སྨེ་སྟེ། །གཉིས་ནག་ལྔ་སེར་བརྒྱད་དཀར་རོ། །བྱི་
འབྲུག་སྤྲེལ་གསུམ་ཀླུང་སྨེ་ནི། །ཤིང་ཕོ་སྟག་གི་སྐྱེས་སྨེ་སྟེ། །ལྔ་སེར་
བརྒྱད་དཀར་གཉིས་ནག་གོ༔ །བྱ་གླང་སྦྲུལ་གསུམ་ཀླུང་སྨེ་ཡང་། །ཆུ་མོ་
ཕག་གི་སྐྱེས་སྨེ་སྟེ། །ལྔ་སེར་བརྒྱད་དཀར་གཉིས་ནག་གོ ༈ །དེ་ནས་སྤར་
ཁའི་ངོས་འཛིན་ནི། །ལི་མེ་ཁོན་ས་དྭ་ལྕགས་དང་། །ཁེན་གནམ་ཁམ་ཆུ་
གིན་རི་དང་། །ཟིན་ཤིང་ཟོན་རླུང་རྣམ་པ་བརྒྱད། །བརྩི་བྱ་སྐྱེས་པ་ལི་ནས་
269



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གཡས། །བརྩི་བྱ་བུད་མེད་ཁམ་ནས་གཡོན། །བཅུ་ཁ་ལོངས་དང་མ་
ལོངས་ཀྱིས། །བཅུ་དང་རེ་རེ་བགྲང་བ་འོ། །ལོ་གྲངས་འདང་སར་བབ་
སྤར་ཡིན། །མ་ལོ་ནས་ནི་བུ་ལོ་འཕྲི། །ལྷག་མར་གཅིག་བསྣན་ཁམ་ནས་
གཡོན། །ལོ་གྲངས་འདང་སའི་སྤར་ཁ་དེ། །སྐྱེས་སྤར་རང་ཉིད་སྐྱེ་དུས་
ཀྱི། །མ་ཡི་ལོ་སྤར་ཡིན་པ་འོ། ༈ །བརྩི་བྱའི་ལོ་རྟགས་ཕོ་མོ་ཡི། །ཁྱད་
ཀྱིས་གཡོན་དང་གཡས་སུ་འཁོར། །དབུས་ནས་གཅིག་དང་བཅུ་གཅིག་
དེད། །ལོ་གྲངས་འདང་སར་རྟགས་བཏབ་ནས། །སྐྱེས་སྨེ་དབུས་སུ་བཞག་
ནས་ནི། །དབུས་ནས་གནམ་ལྕགས་རི་བོ་དང་། །མེ་ཆུ་ས་ཤིང་རླུང་རྣམས་
གནས། །སྐྱེ་སྨེ་དབུས་བཞག་བྱ་འཕུར་བྱས། །བརྩི་བྱའི་ལོ་གྲངས་འདང་
བའི་སར། །སྨེ་བ་གང་ཁེལ་བབ་སྨེ་ཡིན། ༈ །བརྩི་བྱའི་བབ་སྤར་ལྕགས་
ཡིན་ན། །དེ་ཡི་འདྲེ་ལྔ་ལི་མེར་ཡོད། །བརྩི་བྱའི་བབས་སྤར་ས་ཡིན་ན། །
དེ་ཡི་འདྲེ་ལྔ་རླུང་ཕྱོགས་ཡིན། །བརྩི་བྱའི་བབ་སྤར་གནམ་ཡིན་ན། །དེ་ཡི་
འདྲེ་ལྔ་ཤིང་གི་ཕྱོགས། །བརྩི་བྱའི་བབ་སྤར་རི་ཡིན་ན། །དེ་ཡི་འདྲེ་ལྔ་
ཁམ་ཆུར་ཡོད། །ལྕགས་མེའི་འདྲེ་ལྔ་ཕན་ཚུན་ཡོད། །ལྷག་མ་རྣམས་ལ་
དེས་རིགས་འགྲེ། །འདྲེ་ལྔའི་ཕྱོགས་སུ་གླུད་སོགས་གཏོང་། །ལི་ཁེན་གཉིས་
དང་ལྕགས་དང་ཤིང་། །ས་ཆུ་གཉིས་དང་རི་དང་རླུང་། །ཕན་ཚུན་ཕྱོགས་
སུ་བདུད་གཅོད་ཡོད། །དེ་ཡི་ཕྱོགས་སུ་ཟོར་འཕེན་ནོ། །གནམ་ས་གཉིས་
དང་ལྕགས་རི་གཉིས། །ཤིང་རླུང་གཉིས་དང་མེ་ཆུ་གཉིས། །ཕན་ཚུན་ཕྱོགས་
སུ་གནམ་སྨན་ཡོད། །དེ་ཕྱོགས་སྨན་དང་སྨན་པར་བསྟེན། ༈ །ལོག་
270



འབྱུང་རྩིས་སྦྱོར་དངོས་ཉུང་གསལ།
མེན་བརྩི་ཚུལ་འདི་ལྟ་སྟེ། །སྐྱེས་པ་བུ་ཡི་སྟག་ནས་གཡས། །བུད་མེད་མ་
ཡི་སྤྲེལ་ནས་གཡོན། །དཔེར་ན་གནམ་ལོ་ཆུ་སྦྲུལ་ལོར། །སྐྱེས་པ་སོ་
གསུམ་ལྕགས་བྱ་ཡི། །ལོག་མེན་ཅི་ཡིན་ཤེས་འདོད་ན། །ལྕགས་བུ་ཆུ་
ཡིན་གཅིག་ཆུ་སྟག །བཅུ་གསུམ་ཤིང་སྟག་ཉེར་ལྔའི་སྟེང་། །ལོག་མེན་མེ་
སྟག་ཡིན་པས་ན། །སོ་གསུམ་བར་གྱི་ལོ་བརྒྱད་དེ། །ཡོས་ནས་བརྩིས་
པའི་ཁྱིར་ཁེལ་བས། །ལོག་མེན་ཁྱི་དང་དེ་ཡི་ཁམས། །ཉེར་ལྔ་ཉེར་དྲུག་
མེ་ཡི་སྟེང་། །ཉེར་བདུན་ཉེར་བརྒྱད་ས་ཡི་སྟེང་། །ཉེར་དགུ་སུམ་ཅུ་
ལྕགས་ཀྱི་སྟེང་། །སོ་གཅིག་སོ་གཉིས་ཆུ་ཡི་སྟེང་། །སོ་གསུམ་སོ་བཞི་
ཤིང་གི་སྟེང་། །ཡིན་ཕྱིར་ལོག་མེན་ཤིང་ཁྱིར་ཁེལ། །དེ་འདྲའི་བུད་མེད་
ལོག་མེན་ནི། །ལྕགས་མ་ས་ཡིན་གཅིག་ས་སྤྲེལ། །བཅུ་གསུམ་མེ་སྤྲེལ་
ཉེར་ལྔའི་སྟེང་། །ལོག་མེན་ཤིང་སྤྲེལ་ཡིན་པས་ན། །སོ་གསུམ་བར་གྱི་ལོ་
བརྒྱད་དེ། །ལུག་ནས་བརྩིས་ན་བྱི་བར་ཁེལ། །ཁམས་ནི་བརྩི་ཚུལ་སྔར་
ལྟར་མིན། །ཉེར་དྲུག་ཉེར་བདུན་ཆུ་ཡི་སྟེང་། །ཉེར་བརྒྱད་ཉེར་དགུ་ལྕགས་
ཀྱི་སྟེང་། །སུམ་ཅུ་སོ་གཅིག་ས་ཡི་ཁམས། །སོ་གཉིས་སོ་གསུམ་མེ་ཡི་
ཁམས། །དེས་ན་ལོག་མེན་མེ་བྱིར་ཁེལ། །སྟག་ཡོས་ཕོ་མོ་ཆ་ཡིན་ཡང་། །
སྤྲེལ་ལུག་དེ་ལྟར་མ་ཡིན་ཕྱིར། །ཁམས་ནི་བརྩི་ཚུལ་མི་འདྲར་བྱུང་། །བླ་
གཟའ་སྲོག་གཟའ་ངོས་འཛིན་ཚུལ། །སྟག་ཡོས་སྲོག་ཤིང་ཤིང་གཟའ་
ཕུར། །ཡིན་ཕྱིར་སྟག་ཡོས་བླ་གཟའ་ཕུར། །སྲོག་གྲོགས་གཟའ་དེ་སྲོག་
གཟའ་ཡིན། །སྲོག་དགྲའི་གཟའ་དེ་གཤེད་གཟའ་ཡིན། །འདི་ཡི་གཟའ་
271



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཁམས་ནག་རྩིས་ལྟར། །ཉི་མ་མིག་དམར་མེ་ཡི་གཟའ། །ཟླ་ལྷག་ཆུ་གཟའ་
ཕུར་བུ་ཤིང་། །པ་སངས་ཕྱོགས་དང་སྤེན་པ་ས། །གཟའ་སྐར་འཕྲོད་སྦྱོར་
བརྩི་བའི་སྐབས། །རྒྱ་གར་ལུགས་ལྟར་ཡིན་པས་ན། །ཉི་མ་མིག་དམར་
མེ་ཡི་ཁམས། །ཟླ་ལྷག་ཆུ་དང་ཕུར་བུ་རླུང་། །པ་སངས་སྤེན་པ་ས་ཡིན་
ནོ། །གཉིས་པ་དངོས་གཞི་བླ་མཁྱེན་གྱི། །ཕྱག་རྒྱུན་བཅུ་གསུམ་འཁོར་
ཞག་ནི། །ཕྱི་ཀེག་ལྔ་དང་ནང་ཀེག་ལྔ། །གསང་ཀེག་གསུམ་གྱིས་བཤད་
པར་བྱ། །དེ་ཡང་རྡེ་འུ་འཐབ་ཚུལ་ནི། །མ་དང་ཕྲད་ན་དཀར་བོ་གསུམ། །
གྲོགས་དང་ཕྲད་ན་དཀར་བོ་གཉིས། །བུ་དང་ཕྲད་ན་དཀར་ནག་ཟུང་།དགྲ་
དང་ཕྲད་ན་ནག་པོ་གཉིས། །ས་ཆུ་ནང་ཕྲད་དཀར་བོ་རེ། །མེ་ལྕགས་ཤིང་
གསུམ་ནག་པོ་རེ། །འཇོག་པ་ཕལ་མོ་ཆེ་ལ་འདྲ། །དེ་ཡང་ཕྱི་ཀེག་ལྔ་བོ་
ནི། །གནམ་ལོའི་སྲོག་དང་བརྩི་བྱའི་སྲོག །གནམ་ལོའི་ལུས་དང་བརྩི་བྱའི་
ལུས། །དེ་བཞིན་གནམ་ལོའི་དབང་རླུང་བླར། །བརྩི་བྱའི་དབང་རླུང་བླ་
ཡིས་འཐབ། །དེ་ནི་ཕྱི་རྡེལ་ལྔ་ཡིན་ནོ། །བརྩི་བྱ་ཕོ་ཡི་བབ་སྤར་ལི། །མེ་རྟ་
མོ་ཡི་བབ་སྤར་ལི། །མེ་མོ་སྦྲུལ་གྱི་སྲོག་སོགས་ལྔར། །བརྩི་བྱའི་རྡེལ་
ལྔས་འཐབ་པའི་ལྔ། །དྭར་ཕྱིན་ཕོ་ནི་ལྕགས་སྤྲེལ་དང་། །མོ་ནི་ལྕགས་མོ་
བྱ་ལ་འཐབ། །ཁམ་སྟེང་ཕོ་ནི་ཆུ་བྱི་དང་། །མོ་ནི་ཆུ་མོ་ཕག་ལ་འཐབ། །
ཟིན་ལ་ཕོ་ནི་ཤིང་སྟག་དང་། །མོ་ནི་ཤིང་མོ་ཡོས་ལ་འཐབ། །ཁོན་ཕོ་ས་
ལུག་མོ་ས་རྟ། །ཁེན་ཕོ་ས་ཁྱི་མོ་ས་ཕག །གིན་ཕོ་ས་གླང་མོ་ས་བྱི། །ཟོན་
ཕོ་ས་འབྲུག་མོ་ས་སྦྲུལ། །སོགས་ཀྱི་སྲོག་སོགས་ལྔ་བོ་ལ། །བརྩི་བྱའི་
272



ཡ་རབ
འབྱུང་རྩིས་སྦྱོར་དངོས་ཉུང་གསལ།
རྡེལ་ལྔས་འཐབ་པ་ཡིན། །དེ་ནི་ནང་རྡེལ་ལྔ་ཡིན་ནོ། །གསང་བ་ལོག་མེན་
རྡེ་འུ་ནི། །བརྩི་བྱའི་ལོག་མེན་ངོས་བཟུང་ནས། །ལོག་མེན་དེ་ཡི་སྲོག་
སོགས་བཞིར། །དར་མ་སྲོག་དང་རྒན་བྱིས་ལུས། །བུད་མེད་དབང་ཐང་
དང་། །ཡོན་ཏན་ཅན་ལ་རླུང་རྟ་གཙོ། །དེ་ཕྱིར་དེ་ལྔའི་གང་རུང་
ལ། །བརྩི་བྱའི་དེ་ལྔ་གང་རུང་གིས། །འཐབ་པས་རྡེ་འུ་བཅུ་གཅིག་པ། །
ལོག་མེན་རང་བརྩིས་ལུགས་ལྡོག་གི །ལྔ་བ་དེ་ཡི་ལུས་ལ་ནི། །བརྩི་བྱའི་
ལུས་ཀྱིས་འཐབ་བཅུ་གཉིས། །ལོག་མེན་རང་བརྩིས་ལུགས་འབྱུང་གི །
ལྔ་བ་དེ་ཡི་སྲོག་ལ་ནི། །བརྩི་བྱའི་སྲོག་གིས་འཐབ་བཅུ་གསུམ། །ད་ནི་དེ་
ཡི་འབྲས་བཤད་ནི། །རྡེ་འུ་དང་བོ་ཤར་གྱི་དོན་ས་དང་། །དགོན་སྡེའི་
གདན་ས་བྱི་ལོའི་ས་མལ་ཡིན། །དར་མའི་སྲོག་རྡེལ་ནོར་གྱི་ས་མལ་
ཡིན། །དཔྱིད་ཟླ་ར་བའི་དུས་ཀྱི་ལེགས་ཉེས་སྟོན། །རྩིས་ཀྱི་གཞི་འཛིན་
བུ་དང་ཚ་བོའི་ས། །ནད་པ་དང་ནི་བན་དེའི་ས་མལ་ཡིན། །སྤར་ཁ་གིན་
དང་སྨེ་བ་བརྒྱད་དཀར་ས། །རྡེ་འུ་དེ་ནི་བཟང་དང་ངན་པ་ལས། །གོང་
གསལ་རྣམས་ཀྱི་ལེགས་དང་ཉེས་པ་སྟོན། ༈ །དཀར་བོ་གསུམ་བབ་
ཁྱིམ་ཚང་ཕུགས་བཟང་ཞིང་། །འབུམ་ཁང་ལ་བཙས་བརྩིགས་ན་དོན་བྱ་
འགྲུབ། །ནད་པའི་ཆེད་དུ་བརྩིས་པ་ཡིན་ན་ནི། །རླུང་ནད་ཤས་ཆེ་སྲུང་བ་
བཏགས་ན་བཟང་། །གཞི་རྩིས་བུ་དང་ཚ་བོ་འཕེལ་ཁ་དར། །གཅོད་དང་
གྲི་འདུལ་སྲུང་མའི་བསྐང་གསོ་བྱ། །བན་དེ་ཆོས་མཐར་འཁྱོལ་ཞིང་རྟ་
མཆོག་རྒོད། །ཤར་ནས་ཚོང་དང་ཁེ་ལོན་བསམ་དོན་འགྲུབ། །ལོ་རྟགས་
273



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བྱི་བའི་རྒྱུད་འཕེལ་བླ་མ་ཡི། །གྲྭ་སློབ་འཕེལ་ཞིང་ཁང་མཚེར་ཤར་དུ་
བསྟན། །གཅིག་དང་བཅུ་གསུམ་རྡེ་འུ་དཀར་གྱུར་ན། །བླ་མ་འཁྲུངས་ཤིང་
སྲོག་ལ་བར་ཆད་མེད། །གཞི་བྱེས་དོན་འགྲུབ་ལ་བཙས་སྲོག་ཤིང་
འཛུགས། །དཀར་བོ་གཅིག་བབ་ནོར་རྙེད་ལུས་སྲོག་འཚོ། །ཏིང་འཕགས་
བསྐལ་གསུམ་གཡང་འབོད་ནོར་གཟུངས་འདོན། །ཤིང་ལོ་རྒྱས་དུས་
ནུབ་ཏུ་འགྲོ་མི་རུང་། །འདི་ལ་ནག་པོ་གཉིས་བབ་དགོན་པར་ངན། །ཁྱིམ་
དང་བླ་གྲྭ་ལ་རྩུབ་སྟག་ཟླར་འཛེམ། །གཅིག་གསུམ་ནག་ཅིང་བདུན་པ་
དཀར་ན་ནི། །བུ་ཆུང་བྱི་བ་ལོ་བར་ཤིན་ཏུ་ངན། །གཅིག་དྲུག་ནག་ན་བྱད་
ཕུར་གནོད་པ་དང་། །བརྒྱད་ནག་བཅུ་གསུམ་དཀར་ན་བུ་ཚར་ངན། །ཚེ་
དབང་ཚེ་སྒྲུབ་འཆི་བླུ་བདུད་བཟློག་འབད། །ཆོས་རྒྱལ་བསྐང་བཤགས་
ནད་པར་འགྱུར་ལྡོག་ཆེ། །གཉིས་དཀར་བཞི་དགུ་ནག་ན་དོན་མི་འགྲུབ། །
དགྲ་བྲུབ་བསང་དང་རླུང་རྟ་སོགས་ལ་འབད། །ནག་པོ་གཅིག་བབ་འདུག་
ས་མི་བརྟན་ཞིང་། །གཞི་སྲོག་དོན་བན་བུ་ཚ་ཆེ་བ་དང་། །བུད་མེད་ལ་
ངན་ཀུན་རིག་སྟོང་མཆོད་དང་། །ལྷ་སྲུང་མཆོད་ཅིང་བྱི་བ་ལོ་བར་རྩུབ། །
ནད་པར་སྡུད་པ་ཤ་བརྒྱ་ཟན་བརྒྱ་དང་། །ཕྱུགས་གླུད་གཏོང་ཞིང་སྨན་བླ་
མཆོད་པར་བྱ། །ནད་པར་ཁྲ་བོ་བབ་ན་ཚེ་དབང་དང་། །སྲོག་བླུ་བྱས་ན་ན་
ལས་འཆི་མི་འོང་། །ཁྲ་བོ་མང་ན་རྐྱེན་དང་གོད་ཁ་ཡོད། །ཉི་ཁྲི་རྣམ་
འཇོམས་གདུགས་དཀར་སོགས་ཀྱིས་ཐུབ། །ནན་གྱིས་བསྒྲུབ་ན་འགྲུབ་
ཅིང་ཁྲ་བོ་འབྲིང་། ༈ །གཉིས་པ་ལུས་རྡེལ་དཀར་བོ་གསུམ་བབ་ན། །བུ་
274



འབྱུང་རྩིས་སྦྱོར་དངོས་ཉུང་གསལ།
སྐྱེ་བཀྲ་བརྩེགས་མར་མེ་བརྒྱ་འབུལ་དང་། །སཱ་ཙྪ་གདབ་ཅིང་དགྲ་གནན་
བསང་མཆོད་བྱ། །དཀར་བོ་གཉིས་བབ་འཁོན་འཛིང་ལ་འཛེམ་ཞིང་། །
ཡུགས་ཟས་ལ་འཛེམ་ཤེར་སྙིང་བདུད་བཟློག་བྱ། །དཀར་བོ་གཅིག་བབ་
རྟ་ནོར་ཤར་མི་གཏོང་། །མཆོད་རྟེན་སྐུ་དཀར་གསོལ་ཞིང་ཚེ་གཟུངས་
གདོན། །བརྒྱ་དར་བཙུགས་ན་བུ་ནོར་ཟས་གསུམ་འཛོམས། །ནག་པོ་
གཉིས་བབ་ན་ཚ་འོང་ཉེན་ཡོད། །ལད་པ་དགུ་བཅོས་ཉེས་པ་ཀུན་སེལ་
གདོན། །དེའི་སྟེང་བརྒྱད་དཀར་བདུན་དང་བཅུ་གཉིས་ནག །རྒྱལ་བསེན་
དམ་སྲི་གནོད་པས་ནད་ཡུན་རིང་། །འབྱུང་གཏོར་སྨན་བླ་སྐྱབས་འགྲོ་
བསྙུངས་གནས་དང་། །ལན་ཆགས་གཏོར་མ་རྒྱལ་མདོས་ལ་སོགས་
བསྒྲུབ། །ལུས་བསྒྱུར་མིང་སྤོ་སྡོམ་པ་ལེན། །མཆོད་རྟེན་ལ་ནི་སྐུ་དཀར་
གསོལ། །ལམ་འཕྲང་བཅོས་ཤིང་འགོང་བོ་བཀར། །འདི་ལ་ནག་པོ་གཅིག་
བབ་ན། །ཉེས་པ་ཀུན་སེལ་བསྐང་བཤགས་དང་། །གཡང་འབོད་ཤ་བརྒྱ་
ཟན་བརྒྱ་དང་། །ཕྱུགས་གླུད་གཏོང་ཞིང་ནད་པར་འཚུབ། །རྒན་བྱིས་བུ་
མོ་ལ་ནི་རྩུབ། །འདི་ལ་ཁྲ་བོ་བབ་གྱུར་ན། །སྡུད་པ་རྣམ་འཇོམས་ཉི་ཁྲི་
གདོན། །བུ་ཚ་སྐྱེས་ཤིང་ར་ལུག་ངན། །དེའི་སྟེང་དགུ་ལ་ནག་བབ་ན། །
ནོར་ཕྱུགས་དག་ལ་ཤིན་ཏུ་ངན། ༈ །གསུམ་པ་དབང་ཐང་རྡེ་འུ་ནི། །
གཡང་གི་ཟོ་ཞབས་སྤར་ཁ་ཁམ། །དཔྱིད་ཟླ་ཐ་ཆུང་ལེགས་ཉེས་སྟོན། །
འདི་ལ་དཀར་བོ་གསུམ་བབ་ན། །མ་གཅིག་པང་ནས་བུ་གསུམ་རྩེ། །ཚོང་
རྒྱལ་ར་བ་ནོར་ཕྱུགས་གང་། །སོ་ནམ་བཟང་ཞིང་ལོངས་སྤྱོད་འཕེལ། །
ས་བ
275



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
འདི་ལ་དཀར་བོ་གཉིས་བབ་ན། །ལོ་ལེགས་བསམ་འགྲུབ་ཀླུ་གཏོར་
དང༌། །ཆུ་སྦྱིན་མི་ནོར་སྲིད་གཡང་ཆགས། །བསང་དང་ལ་བཙས་རྟེན་
བཞེངས་བྱ། །འདི་ལ་དཀར་བོ་གཅིག་བབ་ན། །ཀུན་ལ་བཟང་ཞིང་བྱི་
ཕག་གི །རིགས་རྒྱུད་འཕེལ་ལ་ཟས་ནོར་རྙེད། །ནག་པོ་གཅིག་བབ་བྱིས་
དང་ནད་པར་ངན། །ཀླུ་གཏོར་མར་མེ་དགེ་སློང་བཞི་སྡེ་མཆོད། །ནག་པོ་
གཉིས་བབ་བདུད་བཟློག་བྱིས་སྟོན་བྱ། །ཁྲ་བབ་འགོང་བཀར་གཡང་སྒྲུབ་
སྡོང་རྒྱན་ཀློག ༈ །བཞི་བ་རླུང་རྡེལ་དཀར་གསུམ་ཀུན་ལ་བཟང་། །
དཀར་གཉིས་བསྐང་བཤགས་དཀར་གཅིག་དགྲ་ལྷ་མཆོད། །ནག་གཉིས་
ལམ་བཅོས་དགྲ་མནན་བརྒྱ་དར་འཕེན། །ནག་གཅིག་བྲ་མཆུའི་གཏོ་དང་
མར་ཙེ་གདོན། །ཁྲ་བབ་ཉེས་པ་ཀུན་སེལ་གཡང་འབོད་བྱ། ༈ །ལྔ་བ་བླ་
རྡེལ་དཀར་གསུམ་དགྲ་མནན་བསང་། །དཀར་གཉིས་སྐུ་དཀར་གསོལ་
ཞིང་གྲིབ་སེལ་བྱ། །དཀར་གཅིག་གཡང་འབོད་དགྲ་ཆིངས་དགྲ་མནན་
བྱ། །ནག་གཉིས་འཆི་བླུ་ཚོགས་གསོག་བཟློག་བསྒྱུར་བྱ། །ནག་གཅིག་
སྣང་བརྒྱད་སྡེ་བརྒྱད་མཆོད་པ་བྱ། །ཁྲ་བབ་ནོར་གཟུངས་ཚེ་མདོ་མདོ་
གདུགས་ཀློག ༈ །དྲུག་པ་ནང་གི་སྲོག་རྡེལ་དཀར་གསུམ་ལ། །གཏེར་
སྒྲུབ་གཟུངས་ཆེན་སྡེ་ལྔ་འབྲི་ཀློག་བྱ། །དཀར་གཉིས་སྒྲོལ་ཆོག་ཚེ་རིང་
རྣམ་དྲུག་བཞེངས། །དཀར་གཅིག་བསང་དང་ནོར་གཟུངས་ནོར་ལྷ་
མཆོད། །ནག་གཉིས་འཆི་བླུ་ཚེ་ལྷ་རྣམ་གསུམ་གདོན། །ནག་གཅིག་ཚེ་
སྒྲུབ་ལན་ཆགས་སཱ་ཙྪ་གདབ། །ཁྲ་བབ་མདོ་སྡུད་འགོང་གཏོ་འཕངས་
276



འབྱུང་རྩིས་སྦྱོར་དངོས་ཉུང་གསལ།
པས་འཐུས། ༈ །བདུན་པ་ལུས་རྡེལ་དཀར་གསུམ་མར་མེ་དབུལ། །
དཀར་གཉིས་བསང་དང་ཁྲུས་གསོལ་བུ་སྐྱེ་སྲིད། །དཀར་གཅིག་སྨན་
མདོ་གཟུངས་སྔགས་བཟླ་བར་བྱ། །ནག་གཉིས་བསེན་མདོས་ནག་
གཅིག་གདུགས་དཀར་གདོན། །ཁྲ་བབ་གྲིབ་སེལ་ནད་པར་བླ་འབོད་བྱ།
༈ །བརྒྱད་པ་དབང་རྡེལ་དཀར་གསུམ་ཚོགས་གསོག་བྱ། །དཀར་གཉིས་
བསྐལ་བཟང་ཀློག་ཅིང་ནོར་གཟུངས་བཀླག །དཀར་གཅིག་མཆོད་
འབུལ་ལམ་འཕྲང་བཅོས་ན་བཟང་། །ནག་གཉིས་སྦྱིན་གཏོང་ནོར་སྒྲུབ་
གཡང་འབོད་བྱ། །ནག་གཅིག་སྡུད་པ་བཙན་མདོས་ཚེ་དཔག་མཆོད། །ཁྲ་
བབ་རྣམ་འཇོམས་དང་ནི་ཆུ་སྦྱིན་གཏོང་། ༈ །དགུ་བ་རླུང་རྡེལ་དཀར་
གསུམ་གདུགས་དཀར་སྒྲོགས། །དཀར་གཉིས་དགྲ་མནན་རླུང་རྟའི་དར་
ལྕོག་འཛུགས། །དཀར་གཅིག་མགོན་བསྐང་དགྲ་ཆིངས་འཕྲིན་བཅོལ་
གཟབ། །ནག་གཉིས་ཡིག་བརྒྱ་ཚ་གསུར་བསྙུངས་གནས་འབད། །ནག་
གཅིག་བཀྲ་བརྩེགས་ཁ་མཆུ་ཞི་མདོ་སྒྲོག །ཁྲ་བབ་སྦྱིན་གཏོང་བསྐལ་
བཟང་ཉི་ཁྲི་གདོན། ༈ །བཅུ་བ་བླ་རྡེལ་དཀར་གསུམ་གཡང་འབོད་བྱ། །
དཀར་གཅིག་དཀར་གཉིས་བསང་གཏོང་དུང་བརྒྱ་འབུད། །ནག་གཉིས་
མཆུ་སྡེ་ལྔ་དང་མདོ་ཐིག་གདོན། །ནག་གཅིག་ཁྱུང་སྔགས་དྲག་པོའི་མདོ་
ལྔ་ཀློག །དཔུང་རྒྱན་སྟོབས་ཆེན་གཙུག་ཏོར་ནག་མོ་དང་། །འོད་ཟེར་ཅན་
དང་རྣམ་འཇོམས་དྲག་མདོ་ལྔ། །ཁྲ་བབ་གྲིབ་སེལ་ཚོགས་གསོག་མཆོད་
པ་འབུལ། ༈ །བཅུ་གཅིག་དཀར་གསུམ་བྱང་རིར་གཏེར་སྦ་ཞིང་། །
277



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
ཕྱོགས་བཅུའི་མུན་སེལ་བཀྲ་བརྩེགས་རླུང་རྟ་གདོན། །དཀར་གཉིས་
བསང་དང་དུང་འབུད་གཡང་འབོད་བྱ། །དཀར་གཅིག་མཆོད་རྟེན་སྐུ་
དཀར་གསོལ་ན་བཟང་། །ནག་གཉིས་ཡུལ་ཁྲུས་ཁ་མཆུ་ཞི་མདོ་གདོན། །
ནག་གཅིག་བདུད་བཟློག་གཡང་འབོད་ལོ་གྱོན་གདོན། །ཁྲ་བབ་གདུགས་
དཀར་གདོན་ཞིང་བསེན་མདོས་བྱ། ༈ །བཅུ་གཉིས་རྡེལ་དཀར་གསུམ་
ལ་འགོང་གཏོ་དང་། །གཡང་འབོད་ནོར་ལྷའི་གཟུངས་ལ་འབད་དགོས་
སོ། །དཀར་གཉིས་དགྲ་ཆིངས་འགོང་གཏོ་གཡང་འབོད་བྱ། །དཀར་
གཅིག་བཀྲ་བརྩེགས་བསང་དང་དུང་སྐད་སྒྲོགས། །ནག་གཉིས་ཕྱུགས་
གླུད་རྣམ་རྒྱལ་སྟོང་མཆོད་བྱ། །ནག་གཅིག་ནད་པར་བརྒྱ་བཞི་མལ་ས་སྤོ། །
ཁྲ་བབ་གསེར་འོད་བགྲེས་ཞུས་ས་སྙིང་གདོན། ༈ །བཅུ་གསུམ་རྡེལ་
དཀར་གསུམ་ནི་བབ་གྱུར་ན། །ཀུན་ལ་བཟང་ཞིང་རིམ་གྲོ་དམིགས་
བསལ་མེད། །དཀར་གཅིག་དཀར་གཉིས་དེ་བཞིན་རིམ་གྲོ་མེད། །ནག་
གཉིས་ལས་དོན་ཆེན་པོར་ཞུགས་མི་རུང་། །ཚེ་སྒྲུབ་ཚོགས་གསག་
སོགས་ལ་ཤིན་ཏུ་འབད། །ནག་གཅིག་འཆི་བླུ་བྱ་ཞིང་གཟབ་པར་བྱ། །ཁྲ་
བབ་བཟང་ངན་དབྱེ་བ་རིམ་གྲོས་ཁྱེར། །དེ་ཕྱིར་ཚེ་སྒྲུབ་ཚོགས་གསག་
སོགས་ལ་འབད། ༈ །ཀེག་རྩིས་རྒྱ་ནག་རྡེལ་སྐོར་ནི། །ཁྱིམ་གཅིག་
བཟའ་མང་ཚོགས་པ་ལས། །ཐོག་མར་ཕོ་ཡི་རྒན་རིམ་དང་། །དེ་ནས་མོ་
ཡི་རྒན་རིམ་བཞིན། །སོ་སོའི་སྲོག་ལུས་དབང་རླུང་གིས། །གནམ་ལོའི་དེ་
བཞིར་འཐབ་པའི་བཞི། །སོ་སོའི་བབ་སྨེ་རང་མདོག་འཇོག །དང་བོའི་
278



འབྱུང་རྩིས་སྦྱོར་དངོས་ཉུང་གསལ།
སྲོག་ལུས་གཉིས་ཀྱི་གོ་བརྗེས་ཏེ། །རྡེལ་གྲངས་ཡོངས་རྫོགས་བཞི་ཡིས་
བགོས་གྱུར་ན། །ཐོབ་ནོར་རེའུ་མིག་གྲངས་ཡིན་ལྷག་མ་ནི། །རྡེལ་ལྷག་
ཡིན་པས་ཐོག་མར་ཤེས་དགོས་སོ། །དེ་ནས་དཀྲུགས་ཏེ་གོ་ས་སྤོ་ཚུལ་
ནི། །གོང་མའི་ལུས་དང་འོག་མའི་སྨེ་བ་ནས། །རིམ་བཞིན་བླངས་ཏེ་ལྷ་
སར་ལུགས་འབྱུང་བཀོད། །གྲངས་ཀ་འདང་ན་དགྲ་སར་ལུགས་ལྡོག་
བཀོད། །འདི་ལ་ཁུག་རྡེལ་ཟེར་ཞིང་རྡེལ་ལྷག་ནི། །གཅིག་དང་གཉིས་ཙམ་
ཡོད་ཚེ་འདིའི་གཡོན་འགོད། །དགྲ་སའི་སྟེང་དུ་ཁྱིམ་སར་ལུགས་འབྱུང་
འགོད། །ལྷ་སའི་འོག་ཏུ་མི་སར་ལུགས་ལྡོག་འགོད། །འདི་ལ་ཡང་ཁུག་
ཟེར་ཞིང་རྡེལ་ལྷག་གསུམ། །མཆིས་ཚེ་གཅིག་ནི་འདི་ཡི་གཡོན་དུ་
འགོད། །རྡེལ་རོ་མེད་ན་བཟང་ཞིང་གསུམ་ལྷག་མེད། །དེ་ལྟར་རིམ་པ་
བཞི་ལ་བསྒྲིགས། །རིམ་བཞིན་ལྷ་ས་མི་ས་དང༌། །ཁྱིམ་ས་དགྲ་སའི་མིང་
གདགས་བྱ། །ལྷ་སར་དཀར་ན་མཆོག་ཏུ་བཟང་། །ནག་ན་ལྷ་མཆོད་
བསང་བསྐང་གཏོང་། །རྡེལ་དམར་ལྷ་ལ་དམར་གྲིབ་ཕོག །བསང་ཁྲུས་
གྲིབ་སེལ་ནན་ཏན་བྱ། །རྡེལ་སེར་བྱུང་ན་ནད་ཡམས་ངོ་། །གཙུག་ཏོར་
སྟོང་བཟླས་རྒྱལ་མདོས་བྱ། །རྡེལ་ལྗང་ཀླུ་ཡི་གནོད་ངོ་སྟེ། །ཀླུ་གཏོར་
མཚོ་སྨན་སོགས་ལ་འབད། །མི་སར་དཀར་ན་སྡུག་བསྔལ་མེད། །རྡེལ་
ནག་བྱུང་ན་བར་ཆད་ངོ་། །ཚོགས་གསག་བཟློག་བསྒྱུར་ཚེ་ལ་འབད། །
རྡེལ་སྔོན་བྱུང་ན་གཉན་ནད་ངོ་། །ས་རྡོ་མི་རྐོ་གཟབ་པར་བྱ། །རྡེལ་ལྗང་ཀླུ་
ནད་རྡེལ་དམར་ལ། །གྲིར་འཛེམ་དགྲ་བྲུབ་སོགས་ལ་འབད། །རྡེལ་སེར་
༡
279



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རིམས་ངོ་བཅོས་ལ་འབད། །ལྷ་ས་མི་སའི་རྡེལ་མཇུག་གཉིས། །དཀར་བོ་
བཟང་རབ་གཏམ་སྙན་ཐོས། །ཁྱིམ་སར་དཀར་ན་གོད་ཁ་མེད། །ནག་ན་
གཡང་འབོད་ཕྱུགས་གླུད་གཏོང་། །རྡེ་འུ་སྔོ་དང་ལྗང་བབ་ན། །ཀླུ་འབུམ་
དཔང་ཀོང་ཕྱག་རྒྱ་ཀློག །རྡེལ་སེར་རིམས་ངོ་བཅོས་ལ་འབད། །རྡེལ་
དམར་ཐབ་གཞོབ་དྲུག་ཅུ་གཏོང་། །དགྲ་སར་དཀར་ན་དགྲ་མགོ་མཐོ། །
དགྲ་བྲུབ་ཁམ་མཆུ་ཞི་མདོ་ཀློག ། ཁུག་པའི་རྡེལ་ལྷག་དཀར་གཉིས་ནི། །
བཟང་ཞིང་ཁྲ་བོ་ཁ་མཆུའི་ངོ་། །ནག་པོ་ན་ཚ་ནག་གཉིས་ཤི །རྡེལ་ལྷག་ཁྲ་
དང་སྔོ་དམར་སེར། །ལྗང་ཁུ་བྱུང་ན་ངན་པར་བཤད། །ས་མལ་བཞི་བོ་
རང་རང་གི །དང་བོ་གསུམ་དང་རྡེལ་མཇུག་བཅས། །དཔྱད་པའི་ཡུལ་
ཡིན་བར་རྡེལ་རྣམས། །འབྲས་བུ་མེད་ཅིང་དང་བོ་རྣམས། །དཀར་ན་
གཞན་པ་ནག་ཀྱང་དྲག ༈ །བག་རྩིས་མདོར་བསྡུས་བྱ་བ་ནི། །ཕོ་ཡི་
སྲོག་དང་རླུང་རྟ་ཡིས། །མོ་ཡི་སྲོག་དང་རླུང་རྟར་འཐབ། །བུད་མེད་ལུས་
དང་དབང་ཐང་གིས། །ཕོ་ཡི་ལུས་དང་དབང་ལ་འཐབ། །བཞི་ག་མ་བུར་
ཕྲད་གྱུར་ན། །ལས་ཀྱི་ཆུང་མ་ཞེས་པར་བརྗོད། །གྲོགས་འཕྲད་གྲོགས་
དང་དགྲ་འཕྲད་དགྲའི། །ཆུང་མ་ཡིན་པར་ཤེས་པར་བྱ། །སྲོག་མཐུན་ཚེ་
རིང་ལྡོག་ན་ནི། །སྲོག་བསྐྱེད་འཁོར་ལོ་ཕོ་ལ་འདོགས། །ལུས་མཐུན་བུ་མང་
བཞིན་ལེགས་སྐྱེ། །ལྡོག་ན་ལུས་འཁོར་མོ་ལ་འདོགས། །དབང་མཐུན་ནོར་
འཕེལ་ལྡོག་ན་ནི། །དབང་བསྐྱེད་འཁོར་ལོ་གདགས་པར་བྱ། །རླུང་མཐུན་
ཁ་དགེ་ལྡོག་ན་ནི། །རླུང་བསྐྱེད་འཁོར་ལོ་ཕོ་ལ་འདོགས། ༈ །ནད་རྩིས་
280



འབྱུང་རྩིས་སྦྱོར་དངོས་ཉུང་གསལ།
ཐང་ཤིང་རིང་མོ་ནི། །ས་ཆུ་ནང་ཕྲད་མ་གྲོགས་ཕྲད། །རྡེལ་དཀར་བུ་དང་
དགྲ་ཕྲད་དང་། །མེ་ལྕགས་ཤིང་གསུམ་ནང་ཕྲད་ནག ། དང་བོ་གནམ་ལོའི་
སྟེང་ནས་མར། །བརྩི་བྱའི་ལོ་གྲངས་བར་དུ་བགྲང་། །གང་ཁེལ་དེ་ཡི་སྲོག་
སོགས་བཞིར། །ནད་པའི་དེ་བཞིས་འཐབ་པས་བཞི། །རྡེལ་བཞི་རིམ་
པས་བརྩེགས་ནས་འཇོག །དཔེར་ན་གནམ་ལོ་ཤིང་རྟ་དང་། །ནད་པ་ལོ་
གྲངས་བརྒྱད་ཡིན་ན། །ཤིང་རྟ་ནས་བཟུང་མར་ལ་བརྒྱད། །བརྩིས་པའི་
ལྕགས་གླང་སྲོག་སོགས་བཞིར། །ནད་པ་མེ་ཕག་ལོ་བ་ཡི། །སྲོག་ལུས་
དབང་ཐང་རླུང་རྟས་འཐབ། །བླ་ཚེ་སྟོར་མིན་འདི་ལ་བརྟག །ཕལ་ཆེར་ནག་
ན་འདྲེ་ཡིས་གཙེས། །ཆ་མཉམ་འབྲིང་ལ་དཀར་མང་བཟང་། །གཉིས་པ་
བརྩི་བྱའི་ཁམས་ཀྱི་དགྲའི། །སྟག་ནས་ནད་པའི་ལོ་གྲངས་ལ། །གང་ཁེལ་
དེ་ཡི་སྲོག་སོགས་བཞིར། །ནད་པའི་དེ་བཞིས་འཐབ་པས་བཞི། །དཔེར་
ན་མེ་དགྲ་ཆུ་ཡིན་པས། །ཆུ་སྟག་ནས་བཟུང་ས་བྱ་བར། །བརྩིས་ན་ནད་
པའི་ལོ་གྲངས་འདང་། །ས་བྱ་དེ་ཡི་སྲོག་སོགས་བཞིར། །ནད་པའི་དེ་
བཞིས་འཐབ་པས་བཞི། །གསུམ་པ་ཁམས་ཀྱི་མ་སྟག་ནས། །ཐུར་བརྩིས་
སྔར་ལྟར་འཐབ་པས་བཞི། །བཞི་བ་ཁམས་ཀྱི་བུ་སྟག་ནས། །ཐུར་བརྩིས་
སྔར་ལྟར་འཐབ་པས་བཞི། །ལྔ་བ་ཁམས་ཀྱི་གྲོགས་སྟག་ནས། །ཐུར་
བརྩིས་སྔར་ལྟར་འཐབ་པས་བཞི། །དྲུག་པ་ཁམས་ཀྱི་དགྲ་ཡོས་ནས། །
གྱེན་བགྲང་བརྩི་བྱའི་ལོ་གྲངས་ལ། །གང་ཁེལ་དེ་ཡི་སྲོག་སོགས་བཞིར། །
ནད་པའི་དེ་བཞིས་འཐབ་པས་བཞི། །དཔེར་ན་མེ་དགྲ་ཆུ་ཡིན་པས། །ཆུ་
281



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཡོས་ནས་བཟུང་ལུགས་ལྡོག་ཏུ། །བརྒྱད་བརྩིས་ལོ་འདང་མེ་སྤྲེལ་ཁེལ། །
མེ་སྤྲེལ་དེ་ཡི་སྲོག་སོགས་བཞིར། །བརྩི་བྱའི་དེ་བཞིས་འཐབ་པས་བཞི། །
བདུན་པ་གྲོགས་ཡོས་ཐུར་བརྩིས་འགྲེ། །བརྒྱད་པ་ཁམས་ཡོས་ནས་ཐུར་
བརྩི། །དགུ་བ་མ་ཁམས་ཡོས་ནས་ཐུར། །བཅུ་བ་གནམ་ལོ་ནས་བཟུང་
སྟེ། །བཅུ་གསུམ་བར་དུ་ལུགས་ལྡོག་བརྩིས། །དེ་ནས་ནད་པའི་ལོ་གྲངས་
སུ། །ལུགས་འབྱུང་བརྩིས་ཏེ་དེ་ལ་འཐབ། །བཅུ་གཅིག་གནམ་ལོ་ནས་
བཟུང་སྟེ། །ལུགས་འབྱུང་བཅུ་གསུམ་བར་དུ་བགྲང་། །དེ་ནས་ནད་པའི་
ལོ་གྲངས་བར། །ལུགས་ལྡོག་བརྩིས་ཏེ་དེ་ལ་འཐབ། །བཅུ་གཉིས་ཁམས་
ཀྱི་བུ་སྟག་ནས། །ལུགས་འབྱུང་ནད་པའི་དུ་ལོན་འཐབ། །བཅུ་གསུམ་
ཁམས་ཀྱི་མ་སྤྲེལ་ནས། །ལུགས་ལྡོག་ནད་པའི་ལོ་གྲངས་འཐབ། །བཅུ་
བཞི་གནམ་ལོའི་ཡར་ལྔར་བགྲང་། །དེ་ནས་ལུགས་འབྱུང་ལོ་གྲངས་
བར། །བརྩིས་ཏེ་བརྩི་བྱས་འཐབ་པར་བྱ། །བཅོ་ལྔ་གནམ་ལོའི་མར་ལྔར་
བགྲང་། །དེ་ནས་དུ་ལོན་ལུགས་ལྡོག་འཐབ། །བཅུ་དྲུག་ནད་པའི་དེ་བཞི་
ཡིས། །གནམ་ལོའི་སྲོག་ལུས་དབང་རླུང་གི །སྨེ་བ་བཞི་ལ་སོ་སོར་
འཐབ། །སྲོག་གི་ཐང་ཤིང་ཆག་མིན་ནི། །སྲོག་གི་ཁ་དམར་རྡེ་འུར་ལྟོས། །
ཆག་ན་ལམ་འཕྲང་བཅོས་པ་དང་། །སྲོག་བླུ་བྱ་ཞིང་སཱ་ཙྪ་གདབ། །དེ་
བཞིན་ལུས་ཀྱི་ཤིང་ཆག་ན། །མཆོད་རྟེན་ན་བཟའ་སྐུ་དཀར་གསོལ། །
དཀར་ནག་མཉམ་ན་ལྷ་སྲུང་མཆོད། །དབང་ཐང་ཁ་དམར་ལ་བརྟགས་
ནས། །ཆག་ན་མཆོད་སྦྱིན་ནོར་ལྷ་མཆོད། །མཉམ་ན་ལན་ཆགས་གྲིབ་
282



འབྱུང་རྩིས་སྦྱོར་དངོས་ཉུང་གསལ།
སེལ་བྱ། །རླུང་རྟའི་ཤིང་ཆག་ཞི་མདོ་དང་། །དགྲ་མནན་རྟེན་ལ་བསྙེན་
བཀུར་བྱ། །མཉམ་ན་གཟའ་ཡུམ་སྐར་ཡུམ་གདོན། །ཐང་ཤིང་གཅིག་ནི་ཆ་
ལྔར་བགོས། །རིམ་བཞིན་ཕོ་མོ་བུ་ཚའི་ས། །དཀར་ལྔ་འབྲེལ་ན་ཐང་ཤིང་
ཆགས། །སྔ་ཕྱིར་རྡེལ་ནག་གཉིས་དང་ནི། །དཀར་གཉིས་བར་དུ་ནག་
གཅིག་བབ། །ཐང་ཤིང་ཆག་པ་ཟེར་བའང་ཡོད། །དཀར་བཞི་བརྩེགས་ན་
གསེར་ཟམ་ཟེར། །སྟོད་དང་བར་དང་སྨད་དུ་ནི། །གསེར་ཟམ་ཡོད་ན་རིམ་
བཞིན་དུ། །ཚེ་རིང་སྲིད་འབྱུང་མཁར་ཚུགས་སོ། །བཞི་ག་ནག་ན་རྡེབ་པ་
ཟེར། །རྟ་ཕྱག་སྔགས་དང་སྦྱིན་སྲེག་བྱ། །ནག་མང་ཟམ་ཆག་བརྒྱ་རྩ་བྱ། །
དང་བོ་ཟམ་ཆག་ཚེ་ལ་འབད། །གཉིས་པར་མདོ་སྡུད་གསུམ་པར་ནི། །
ཚོགས་གསག་བྱ་ཞིང་གཙུག་མདོ་བཞི། །བཞི་བར་སྡོང་རྒྱན་ལྔ་བར་ནི། །
བཀྲ་བརྩེགས་དྲུག་པར་ཚེ་གཟུངས་གདོན། །བདུན་པར་བླ་འབོད་གཟའ་
ཡུམ་ཀློག །བརྒྱད་པར་ཀླུ་གཏོར་གཟུངས་འདུས་ཀློག །དགུ་བར་ནོར་
རྒྱུན་བཀྲ་བརྩེགས་གདོན། །བཅུ་བར་ཏོག་གཟུངས་བཀྲ་བརྩེགས་གདོན། །
བཅུ་གཅིག་སྣང་བརྒྱད་གྲིབ་སེལ་བྱ། །བཅུ་གཉིས་བརྒྱ་བཞི་བཅུ་གསུམ་
པར། །བདུད་བཟློག་གསེར་འོད་སྨན་བླར་བརྩོན། །བཅུ་བཞིར་བསྐང་
བཤགས་སོགས་ལ་འབད། །བཅོ་ལྔར་དགྲ་མནན་ཡེ་དྷར་འབད། །བཅུ་
དྲུག་སྲོག་ལུས་དབང་རླུང་གི །རྗེ་འུ་ནག་ན་སྣང་བརྒྱད་དང་། །སྟོབས་པོ་
ཆེ་དང་མདོ་ཐིག་དང་། །བཀྲ་བརྩེགས་རྣམས་ནི་རིམ་བཞིན་དུ། །ཕྱོགས་
བཞིར་སྒྲོག་ཅིང་འཆི་བླུ་བྱ། །སྲོག་ལུས་དབང་རླུང་རེ་རེ་ལ། །ཚེ་གཟུངས་
283



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྡོང་བརྒྱན་ནོར་རྒྱུན་དང་། །གཙུག་ཏོར་རྣམས་ནི་རིམ་བཞིན་ཡིན། །
གཡུ་ཤུག་བཅུ་གཉིས་བརྩི་ཚུལ་ནི། །སྲོག་ནས་བསེགས་ཏེ་རླུང་རྟར་
བགྲང་། །བཞི་ནག་ཤུག་སྐམ་གཉིས་གསུམ་ནག །གཡུ་ཤུག་ཆག་པ་དེ་ལ་
ཟེར། །དང་བོར་གསོལ་མཆོད་གཉིས་པར་ནི། །བཙན་མདོས་གསུམ་པར་
ཀླུ་བསང་གཏོང་། །བཞི་བར་རྒྱལ་མདོས་ལྔ་བར་ནི། །སྨེ་བརྩེགས་བྱབས་
ཁྲུས་ཕྱོགས་བཞིར་བསང་། །དྲུག་པར་སྣང་བརྒྱད་བདུན་པར་ནི། །ལྷ་
མཆོད་གཤེད་འདུལ་བརྒྱད་པར་ནི། །རྣམ་སྲས་གྲིབ་སེལ་ཡང་དག་བྱ། །
དགུ་བར་སྤྱི་མདོས་བཅུ་བར་ནི། །གདུགས་དཀར་གདོན་ཞིང་བཅུ་གཅིག་
གི །གཡུ་ཡི་ཤུག་པ་སྐམ་པ་ན། །བརྒྱ་རྩ་བརྒྱ་བཞི་བཅུ་གཉིས་པར། །ཀུན་
རིག་ལྷོ་སྒོ་ལན་ཆགས་གཏོང་། །དཔག་བསམ་ཤིང་གི་བརྟག་པ་ནི། །རླུང་
རྟའི་མགོ་ནས་སྲོག་བཞི་བར། །བསེགས་ནས་བརྩི་ཞིང་སྐམ་ཆག་ན། །
དང་བོར་ཚེ་ལྷའི་སྐུ་བཞེངས་དགོས། །གཉིས་པར་ལན་ཆགས་ཕྱག་སྐོར་
བྱ། །གསུམ་པར་ཚེ་ཐར་གཤེགས་གཏོར་བྱ། །བཞི་བར་སྦྱིན་གཏོང་ལྔ་
བར་ནི། །བསང་དང་ཀླུ་འབུམ་སྣང་བརྒྱད་སྒྲོགས། །དྲུག་པར་རྣམ་འཇོམས་
བྱབས་ཁྲུས་བྱ། །བདུན་པར་ཕྱོགས་བཅུའི་མུན་སེལ་སྒྲོགས། །བརྒྱད་
པར་ཚོགས་གསག་བསྙེན་བཀུར་བྱ། །དགུ་བར་གདུགས་དཀར་འོད་ཟེར་
ཅན། །བཅུ་བར་སྤྱི་མདོས་བཅུ་གཅིག་པར། །སྨན་བླ་ལྟུང་བཤགས་བརྒྱ་
ཚར་བྱ། །བཅུ་གཉིས་གཟུངས་འདུས་རླུང་རྟ་སྤུར། །དཀར་བོ་བཞི་འགྲིག་
དཔལ་ཁྱིམ་དང་། །ནག་བཞི་འགྲིག་ལ་བྱུར་ཁྱིམ་ཟེར། །ཕྱི་མར་གྲྭ་ཏོག་
284



འབྱུང་རྩིས་སྦྱོར་དངོས་ཉུང་གསལ། །
གསེར་དྲུག་ཅུ། །མཚན་བརྗོད་དྲག་པོའི་མདོ་བཞི་གདོན། །དཀར་བཞིའི་
དབུས་སུ་ནག་པོ་གཅིག །བྱུང་བ་གསོན་མིག་ཡིན་པས་བཟང་། །ནག་
བཞིའི་དབུས་སུ་དཀར་བོ་གཅིག །བྱུང་ན་ཤི་མིག་ཡིན་པས་ངན། །སྐེག་
ཟློག་གདུགས་དཀར་ལོ་གྲངས་གདོན། །ཟམ་པ་བཅོ་ལྔ་ཆ་གསུམ་བགོས། །
སྟོད་དུ་ཤིང་དང་ཟམ་པ་ཆག །དཔག་བསམ་སྐམ་དང་ཤི་མིག་བརྩེགས། །
ལིང་ཚེ་བརྒལ་བས་སྦྱིན་གཏོང་དང་། །སཱ་ཙྪ་གདབ་ཅིང་འབུམ་སོགས་
ཀློག །བར་དུ་བྱུང་ན་དུར་སྲི་མནན། །སྨད་དུ་བྱུང་ན་ཚེ་ལ་འབད། ༈ །
གཤིན་རྩིས་ལག་ལེན་རགས་པ་ནི། །བབ་སྨེ་གཅིག་དཀར་ལ་ཤི་ན། །
སྤྱན་རས་གཟིགས་ཀྱི་སྐུ་བཞེངས་ནས། །ཡི་གེ་དྲུག་པར་འབད་བྱས་ན། །
ཕོ་ལུས་འཐོབ་ཅིང་ཆོས་ལ་བརྩོན། ༈ །མི་དམར་རྟ་དམར་རོ་སྟེང་འཇོག
༈ །བབ་སྨེ་གཉིས་ནག་ལ་ཤི་ན། །དམྱལ་བའམ་སྤྲེའུའི་ལུས་ལེན་པས། །
ཕྱག་རྡོར་སྐུ་དང་མཆོད་རྟེན་བཞེངས། ༈ །བརྒྱ་བཞི་ཤེར་སྙིང་བདུད་
བཟློག་དང་། །རྡོར་གཅོད་སོགས་ལ་འབད་པར་བྱ། །གོས་ནག་གསུམ་
གྱིས་རོ་གཡོགས་བྱ། ༈ །བབ་སྨེ་གསུམ་མཐིང་ལ་ཤི་ན། །གླང་དང་
གོང་མོའི་ལུས་ལེན་པས། །ཡིག་བརྒྱ་རྡོར་སེམས་སྦྱིན་བཏང་ན། །ནུབ་
ཕྱོགས་སྐད་རིགས་མི་གཅིག་པའི། །བུ་མོའི་ལུས་ནི་ལེན་པར་བཤད། ༈ །
སཱ་ཙྪ་ལུག་མགོ་ས་སྣ་བཞག ༈ །བབ་སྨེ་བཞི་ལྗང་ལ་ཤི་ན། །དཔྱིད་ཀྱི་
ཕོ་ཉའི་ལུས་ལེན་པས། །ཕྱག་རྡོར་སྐུ་བཞེངས་སཱ་ཙྪ་གདབ། །ནུབ་ཕྱོགས་
འབྱོར་ལྡན་བུ་མོར་སྐྱེ། ༈ །རོ་སྟེང་ལྕགས་འཇོག་ཀླུ་འབུམ་གདོན། ༈ །
285



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བབ་སྨེ་ལྔ་སེར་ལ་ཤི་ན། །སྤྲེལ་དང་བྱ་ཕོའི་ལུས་ལེན་པས། །ཐུབ་པའི་སྐུ་
དང་རྡོར་གཅོད་བཞེངས། །ཐར་མདོ་ལ་སོགས་དག་པར་ཀློག །ལྷོ་ཡི་
ཕྱོགས་སུ་ཕོ་ལུས་ལེན། ༈ །ཉིན་མོ་ལ་ཤི་གཏོར་བཟློག་དང་། །བན་དེ་
གསུམ་གྱིས་སཱ་ཙྪ་གདབ། ༈ །བབ་སྨེ་དྲུག་དཀར་ལ་ཤི་ན། །སྐྱེ་བོ་ངན་
ནམ་བུ་མོར་སྐྱེ། །མི་འཁྲུགས་བླ་སྐུ་གང་རུང་བཞེངས། །ལྷོ་ཕྱོགས་ཡོན་
ཏན་ཅན་དུ་སྐྱེ། ༈ །གྲིབ་སེལ་ཁྲུས་གསོལ་གནད་དུ་ཆེ། ༈ །བབ་སྨེ་
བདུན་དམར་ལ་ཤི་ན། །འདྲེ་དང་འཕར་སྤྱང་ལུས་ལེན་པས། །སྒྲོལ་སྐུ་
བཞེངས་ན་བུ་མོར་སྐྱེ། ༈ །མི་ཁ་གཏོ་བསྒྱུར་བཙན་ཆོག་བྱ། ༈ །བབ་སྨེ་
བརྒྱད་དཀར་ལ་ཤི་ན། །སྐྱེ་བ་མོ་ཡི་ལུས་ལེན་པས། །སྟོན་པའི་སྐུ་བཞེངས་
ལྷ་བཟོར་སྐྱེ། ༈ །གྲིབ་སེལ་བསང་དང་མཆོད་པར་བརྩོན། ༈ །བབ་སྨེ་
དགུ་དམར་ལ་ཤི་ན། །ཁྱི་དང་བོང་བུའི་ལུས་ལེན་པས། །འཇམ་དབྱངས་
སྐུ་དང་གཟུངས་འབད་ན། །ལྷོ་ཕྱོགས་མོན་གྱི་ཡུལ་དུ་ནི། །ཕྱུག་པོའི་
རིགས་སུ་སྐྱེ་བར་བཤད། ༈ །གཟའ་ནི་ཉི་མར་ཤི་བ་ན། །བྱི་ཐོད་རོ་ཡི་
སྟེང་འཇོག་ཅིང་། །གཟའ་ཡུམ་སྐར་ཡུམ་སོགས་ལ་འབད། ༈ །ཟླ་བ་ལ་
ཤི་རོ་ཡི་སྟེང་། །ལུག་ཐོད་སཱ་ཙྪ་བཞག་པར་བྱ། །གྲྭ་ལྔ་བསྐལ་བཟང་
བཀླག་པར་བྱ། ༈ །གཟའ་ནི་མིག་དམར་ལ་ཤི་ན། །རྟ་ཕྱག་ཁྱུང་གསུམ་
སྔགས་བཟླ་དགོས། ༈ །ལྷག་པ་ལ་ཤི་རོ་ཡི་སྟེང་། །གླང་ལུག་ཐོད་པ་
བཞག་པར་བྱ། །མདོ་གདུགས་སྒྲོལ་གསུམ་སོགས་ལ་འབད། ༈ །ཕུར་
བུ་ལ་ཤི་རོ་ཡི་སྟེང་། །བྱ་ཕོ་དཀར་བོ་བཞག་པ་དང་། །བརྒྱད་སྟོང་གཟའ་
286



འབྱུང་རྩིས་སྦྱོར་དངོས་ཉུང་གསལ།
ཡུམ་སྐར་ཡུམ་བཀླག ༈ ། པ་སངས་ལ་ཤི་རོ་ཡི་སྟེང་། །རྟ་སྦྲུལ་ཐོད་པ་
བཞག་པར་བྱ། ༈ །སྤེན་པ་ལ་ཤི་རོ་ཡི་སྟེང་། །ཤིང་སྣ་བོང་ཐོད་བཞག་
པར་བྱ། །ཕྱག་རྡོར་གཟའ་ཡུམ་གཙུག་ཏོར་གདོན། །ཉི་སྤེན་ཟླ་མིག་ཕུར་
བུ་ངན། །གཟུངས་འདུས་སྣང་བརྒྱད་གདོན་པར་བྱ། །རྒྱུ་སྐར་སྨིན་དྲུག་
ལ་ཤི་ན། །ཞག་བདུན་བར་དུ་རོ་མི་སྤོ། །ཆུ་རྡེལ་ནག་པོ་བྱི་ཕག་ཐོད། །རོ་
སྟེང་བཞག་ལ་ཐིག་དྲུག་གདབ། །ཏིང་འཕགས་བསྐལ་གསུམ་གཟུངས་
འདུས་དང་། །ཀླུ་འབུམ་གདོན་གྲོལ་ལ་སོགས་བྱ། ༈ །སྣར་མ་ལ་ཤི་
གཡག་གཟུགས་དང་། །ཕོ་བྱིས་དག་ལ་བྱ་དཀར་ལྕགས། །རོ་སྟེང་བཞག་
ལ་གཏེར་སྒྲུབ་དང་། །བཀྲ་བརྩེགས་གཡང་འགུགས་བྱ་བ་གཅེས། ༈ །
མགོ་ལ་ཞག་ལྔར་རོ་མི་བསྒུལ། །གཡག་རུ་རོ་ཡི་སྟེང་དུ་བཞག །ཕོ་མོ་
རྒན་རྒོན་དག་ལ་ངན། །འབུམ་གདོན་མགོ་གསུམ་གཏོ་ཆོག་བྱ། ༈ །
ལག་ལ་གསེར་ཏོག་གཟུངས་གསུམ་གདོན། །མི་གཉིས་ལ་ངན་སཱ་ཙྪ་
བཞག ༈ །ནབས་སོར་གཟའ་དང་རྒྱལ་བོས་ཁྱེར། །བཀྲ་ཤིས་བརྩེགས་
པ་གདོན་པར་བྱ། ༈ །རྒྱལ་ལ་སྐྱེས་པ་དར་མར་ངན། །གཡག་དང་ལུག་
གི་ཐོད་པས་མནན། །ལྕགས་སྣ་ཤར་ཕྱོགས་བསྟན་པས་ཐུབ། །རྡོར་
གཅོད་གྲྭ་ལྔ་བཀྲ་བརྩེགས་གདོན། ༈ །སྐག་ལ་མོ་ཤི་བྱིས་ཆུང་རྩུབ། །
ཤི་ཁ་གཅོད་པའི་སྲི་མནན་བྱ། ༈ །མཆུ་ལ་སྟ་རེ་རོ་སྟེང་འཇོག །
གཟུངས་འདུས་སྟོང་ཆེན་རབ་འཇོམས་གདོན། ༈ །གྲེ་ལ་མོ་ཤི་བྱིས་
པར་ངན། །མཛེ་ཐོད་རོ་མནན་གདུགས་ཤེར་གདོན། ༈ །དབོ་ལ་བུ་ཤི་
287



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གཡང་རྟེན་འཛུགས། །སྲི་མནན་གཟུངས་འདུས་བཟློག་རིམ་བྱ། ༈ །མེ་
བཞིར་བྱ་ཕོ་རོ་སྟེང་འཇོག །བུད་མེད་ཤི་ན་དུར་ཁ་སྡོམ། །ཉི་ཁྲི་གདོན་
ཞིང་སྐར་ཡུམ་དང་། །བདུད་མདོས་ལ་སོགས་བྱ་བ་གནད། ༈ །ནག་
པར་ཁྲག་སྣ་རོ་སྟེང་འཇོག །སྤང་སྐོང་ཆབ་གཏོར་ཀླུ་གཏོར་བྱ། ༈ །ས་
རིར་གཙུག་ཏོར་སཱ་ཙྪ་གདབ། །གཡང་འགུགས་དང་ནི་བཟློག་པ་བྱ། ༈ །
ས་གར་སྐྱེས་པ་དར་མར་ངན། །ཤེར་མདོ་གཙུག་ཏོར་བཙན་མདོས་བྱ།
༈ །ལྷ་མཚམས་བམ་གྱི་ལྷམ་ནང་དུ། །མི་རྟ་ཁྱི་གསུམ་རུས་པ་བཅུག །
ནུབ་བྱང་མཚམས་སུ་སྦ་བྱ་ཞིང་། །རྣམ་འཇོམས་བརྒྱད་སྟོང་སྟོབས་ཆེན་
གདོན། ༈ །སྣོན་ལ་བརྒྱད་སྟོང་ཉི་ཁྲི་གདོན། །ར་ཁྱི་ཕག་གསུམ་ཐོད་
པས་མནན། ༈ །སྣུབས་ལ་ཕག་ཐོད་རོ་སྟེང་བཞག །མཚན་བརྗོད་རྡོར་
གཅོད་གདོན་པར་བྱ། ༈ །ཆུ་སྟོད་གཡང་ཉམས་བྱིས་ཆུང་ངན། །རྡོ་རྗེ་
མཆུ་དང་གྲིབ་བསང་བྱ། ༈ །ཆུ་སྨད་ལ་ཤི་ཤི་མཇུག་འཆད། །མདོ་
གདུགས་སྐར་བཟློག་ཁྲམ་བཟློག་བྱ། ༈ །གྲོ་བཞིན་ལ་ཤི་བུད་མེད་ངན། །
བྱི་ཕག་ཐོད་པས་སྟེང་ནས་མནན། ༈ །བྱི་བཞིན་སཱ་ཙྪ་རོ་སྟེང་འཇོག །ཉི་
ཁྲི་དང་ནི་གསེར་འོད་གདོན། ༈ །མོན་གྲེ་ལ་ཤི་རྟ་དང་ནི། །ཕྱུགས་ལ་
ངན་པར་བཤད་པ་སྟེ། །སཱ་ཙྪ་སེར་བོ་རོ་སྟེང་བཞག །བསྐལ་བཟང་ཀེག་
བཟློག་སྣང་བརྒྱད་གདོན། ༈ །མོན་གྱུར་མི་རྟ་ཕྱུགས་གསུམ་ངན། །ས་
བདག་འཁྲུགས་གཏོ་བཟློག་རིམ་འབད། ༈ །ཁྲུམས་སྟོད་ལ་ཤི་བུད་མེད་
ངན། །ཕུར་བཟློག་གཏོ་ནག་སྣང་བརྒྱད་གདོན། །ཁྲུམས་སྨད་གཏོར་མ་
288



འབྱུང་རྩིས་སྦྱོར་དངོས་ཉུང་གསལ།།
བརྒྱ་རྩ་དང་། །འཁྲུགས་གཏོ་གྱེར་གཏོ་ལ་སོགས་གཏང་། ༈ །ནམ་གྲུར་
གཡང་ཉམས་འཁོར་ལ་ངན། །མགོ་གསུམ་ཟ་འདྲེ་ཁ་བསྒྱུར་བྱ། ༈ །ཐ་
སྐར་བྱ་བ་ཀུན་ལ་བཟང་། །པྲ་ཉེ་ལ་ནི་རོ་གདོན་བྱ། ༈ །པྲ་ཉེ་མི་ཆེ་
གསུམ་འཆི་ཞིང་། །བུད་མེད་ལ་ངན་མི་གཟུགས་དཀར། །སཱ་ཙྪ་སེར་བོ་
རོ་སྟེང་བཞག །ཕག་ཐོད་ནུབ་ལ་ཁྱི་ཐོད་བྱང་། །ཤྭ་ཐོད་བམ་གྱི་སྟེང་དུ་
བཞག །གཤིན་དེ་ངན་སོང་འགྲོ་བས་ན། །རྡོར་གཅོད་ཐར་མདོ་གྲྭ་ལྔ་དང་། །
སྦྱོང་རྒྱུད་གསུང་རབ་དབུ་བཞི་གདོན། །མྱང་འདས་ཕལ་ཆེན་དཀོན་
བརྩེགས་དང་། །འབུམ་བཞི་གསུང་རབ་དབུ་བཞི་འོ། །གཉིས་པ་སྤར་ཁའི་
ལེ་ལན་ནི། །ལི་ལ་ཤི་ན་རྟ་ཞྭ་གོས། །ཤ་དམར་མེ་ལས་ཤིང་བཅད་ལན། །
ནུབ་བྱང་མཚམས་སུ་བདུད་ཀྱིས་བཅད། ༈ །ཁོན་ལ་རྡོ་རློག་ཤིང་
གཉན་བཅད། །ཟར་ཕྱེ་ཤ་དམར་ཟོས་པས་ལན། །བྱང་དུ་བདུད་བཅད་ས་
སྲིན་གྱིས། །ཁྱེར་ཞེས་མཁས་པའི་གཞུང་ལས་འབྱུང་། ༈ །དྭ་ལ་དམེ་
བོ་ར་ཤས་ལན། །བྱང་དུ་བདུད་བཅད་བཙན་གྱིས་ཁྱེར། ༈ །ཁེན་ལ་འཕྱི་
ཤ་དམར་ཟོས་དང་། །ལྷོ་རུ་བདུད་བཅད་བུ་མོས་ལན། ༈ །ཁམ་ལ་གླང་
ཕག་ཤ་ཟོས་ལན། །ལྷོ་ནུབ་བདུད་བཅད་ཀླུ་བསེན་ཁྱེར། ༈ །བྱི་བའི་ལོ་
བ་ཤི་བ་ན། །ཟ་འདྲེ་རྫས་འོད་ཅན་ལ་གབ། །འབྲུག་དང་རྟ་ཡི་ལོ་བ་
འཁྲིད། །བཟའ་མི་བཞི་དང་རྟ་སྔོན་ཅན། །དེ་ལ་གཤེད་འགྲོ་ཟོར་མདོས་བྱ། །
མ་བྱས་ཟླ་བཞིར་གཤེད་ལྡོག་གོ ༈ །གླང་ལོ་བ་ཤི་བཟའ་ཚང་ལྔ། །གླང་
དང་ཁྱི་ཁམ་ཕྱུགས་སེར་ཅན། །ཡང་ན་ཁྱེད་རང་མི་རྒྱུད་ལ། །གཤེད་འགྲོ་
289



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྦྲུལ་ལུག་ལོ་བ་འཁྲིད། །སྣོད་དང་རྫས་ཁྲ་ཟས་ངན་ལ། །ཟ་འདྲེ་གབ་པས་
ཀོང་ཙེ་ཡི། །གཏོ་བཅོས་བྱ་བ་གནད་དུ་ཆེ། །མ་བྱས་ཟླ་གསུམ་གཤེད་
ཕྱིར་ལྡོག ༈ །སྟག་ལོ་བ་ཤི་སྲིང་མོ་དང་། །བུ་མོ་བར་མར་གཤེད་དེ་
སོང་། །གླང་དང་བྱ་ཡི་ལོ་བ་འཁྲིད། །སླ་ངར་གཤེད་གབ་བརྒྱ་བཞི་བྱ། །
མ་བྱས་ཟླ་བ་བཞི་ཚུན་ལ། །གཤེད་དེ་ལྡོག་པར་བཤད་པ་ཡིན། ༈ །
ཡོས་ལོ་བ་ཤི་གཤེད་ཁ་གསུམ། །གཅིག་ནི་སྟག་གི་ལོ་བ་དང་། །གཅིག་
ནི་བུད་མེད་ཤ་རྩི་དཀར། །གཅིག་ནི་མིང་དབྱངས་ཅན་ལ་སོང་། །སྣམ་
བུར་གཤེད་གབ་གཏོར་བཟློག་བྱ། །མ་བྱས་དབྱར་ཟླ་ར་བར་ལྡོག ༈ །
འབྲུག་ལོ་བ་ཤི་སྤྲེལ་ལོ་དང་། །ཁྱི་ལོ་བ་འཁྲིད་གཡུ་རྡོག་གམ། །རྔ་བྲན་
དག་ལ་གཤེད་ཀྱང་གབ། །ཀླུ་འབུམ་གཙུག་ཏོར་ཤ་རུ་མདོས། །ཀོང་ཙེའི་
གཏོ་བསྒྱུར་རིམ་གྲོའི་རིགས། །མྱུར་དུ་འབད་དེ་བྱ་བ་གནད། ༈ །སྦྲུལ་
གྱི་ལོ་བ་ཤི་བ་ན། །ཕག་དང་བྱ་ཡི་ལོ་བ་འཁྲིད། །སྒྲོ་རྙིང་ནག་རལ་རྫས་ལ་
གབ། །མ་མདོས་བྱས་ན་གཞན་ལ་ལྡོག ༈ །རྟ་ལོ་བ་ཤི་བྱི་ཡོས་ལོ། །
འཁྲིད་ཅིང་སླ་ངར་ཟ་འདྲེ་གབ། །བུད་མེད་གདོང་དམར་ཅན་དང་ནི། །རང་
གི་ཕ་སྤུན་བུ་དང་ཚ། །ཆུང་བརྒྱུད་དག་ལ་གཤེད་དེ་འགྲོ། །མཆོད་རྟེན་
བརྩིག་ཅིང་ཀེག་བཟློག་བྱ། ༈ །ལུག་གི་ལོ་བ་ཤི་བ་ན། །གླང་དང་ལུག་
གི་ལོ་བ་འཁྲིད། །སྒྲོ་རྙིང་ནང་གི་སྣམ་བུ་འམ། །ཁ་དོག་མི་འདྲའི་ཟས་ལ་
གབ། །གཤེད་ནི་ནུབ་ཏུ་བཟའ་མི་གསུམ། །བུད་མེད་གདོང་སྨེ་ཅན་ལ་
འགྲོ། །གཤེད་བཞིའི་གཏོ་དང་ཆོས་གདོན་ཞིང་། །གཡང་འགུགས་སཱ་ཙྪ་
290



འབྱུང་རྩིས་སྦྱོར་དངོས་ཉུང་གསལ། །
གདབ་པར་བྱ། ༈ །སྤྲེལ་གྱི་ལོ་བ་ཤི་བ་ན། །སྟག་དང་ཕག་གི་ལོ་བ་
འཁྲིད། །བུད་མེད་ཁྱི་ལོ་མིང་དབྱངས་ཅན། །དེ་ལ་གཤེད་སོང་དེ་ནས་
སླར། །ཕ་སྤུན་ཆུང་བརྒྱུད་དག་ལ་འོང་། །ཟ་འདྲེ་སླ་ངར་གབ་ནས་འདུག །
མཆོད་རྟེན་ན་བཟའ་སྲི་མནན་བྱ། །ཀེག་བཟློག་ཀོང་ཙེའི་གཏོ་བསྒྱུར་བྱ།
༈ །བྱ་ཡི་ལོ་བ་ཤི་བ་ན། །ཡོས་དང་གླང་གི་ལོ་བ་འཁྲིད། །སྐྱེ་ཆུང་མཚན་
མ་ཅན་གྱི་ནང་། །ཀོ་ལྤགས་བལ་སྤུ་བཅུག་ལ་གབ། །རྫས་དེ་བན་བོན་
ཞིག་ལ་སྦྱིན། །དེ་ཡིས་ཡོན་འབུལ་མ་བྱས་ན། །ཟ་འདྲེ་ཟླ་བ་གཅིག་ནས་
ལྡོག །བཙན་མདོས་ཚེ་ཡི་གཡང་འགུགས་བྱ། ༈ །ཁྱི་ལ་འབྲུག་གི་ཟླ་བ་
ལ། །དམར་གྱིས་ལན་ཏེ་བཙན་གྱིས་ཁྱེར། ༈ །ཕག་གི་ལོ་བ་ཤི་བ་ན། །
ཕག་དང་ཡོས་ཀྱི་ལོ་བ་འཁྲིད། །ལྕགས་དུམ་སྣོད་ལ་གཤེད་དེ་གབ། །མོ་
རིགས་ཕ་སྤུན་ཆེ་བརྒྱུད་ན། །གཤེད་འགྲོ་རིམས་ནད་དལ་ཡམས་ངོ་། །
གཟུངས་འདུས་ཆུ་གཏོར་སྣང་བརྒྱད་གདོན། །ལི་ལ་ཤི་ན་བཙན་འདྲེས་
ཁྱེར། །བུ་མོ་སྤུན་དང་ཞོ་མར་ལ། །སེམས་ཆགས་ཞྭ་ལྷམ་རྟ་མེད་ཟེར། །
ཕོ་ཡིན་བུ་སྲིང་མོ་ཡིན་ན། །ཕ་དང་མིང་བོར་ཕྲད་འདོད་ཟེར། །བུ་མོ་ཡིན་
ན་ཤི་མཇུག་འཆད། །སྐྱེས་ཤི་བུད་མེད་དག་ལ་རྩུབ། །བརྒྱད་སྟོང་རྣམ་
འཇོམས་ཚེ་མདོ་གདོན། ༈ །ཁོན་ལ་ཤི་ན་བུ་མོ་དང་། །ཕྲད་འདོད་བུད་
མེད་རྒན་ཤི་ན། །ཤི་མཇུག་ཆད་ལ་ཕ་ཤི་ན། །བུར་ངན་གོས་དང་ལྷམ་
མེད་ཟེར། །སྟག་ཡོས་ཤི་ན་དུར་ཁ་རལ། །ལུག་ལོས་སྣ་དྲངས་མང་བོ་
འཆི། །ཡོས་ཐོད་ཤིང་སྣ་རོ་སྟེང་འཇོག །བགྲེས་ཞུས་ལང་གཤེགས་རྡོར་
291



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
གཅོད་གདོན། ༈ །དྭ་ལ་ཤི་ན་སྐ་རགས་གྲི། །ནོར་རྫས་ཟ་འཕྲོར་སེམས་
ཆགས་ཤིང་། །ནུ་བོ་ཤི་ན་ཤི་མཇུག་འཆད། །མིང་བོ་ཤི་ན་སྲིང་མོར་ངན། །
ཁྱོ་ཤི་ཆུང་མར་ངན་པ་ཡིན། །སྤུན་ཟླ་དང་ནི་མ་ཕྲད་ཟེར། །བུ་ཆུང་ཞང་ཉེ་
ཡོད་ན་འཛེར། །མཚན་བརྗོད་ཏོག་གཟུངས་གསེར་འོད་གདོན། ༈ །
ཁེན་ཐོག་རྒན་ཤི་ཤི་མཇུག་འཆད། །བུད་མེད་ཤི་ན་ཕ་ཁུ་རྒན། །རབས་
ཆད་ལ་ངན་བུ་ཚ་ཤི །མར་ངན་རྒན་མོ་ཤི་བ་ན། །རྒད་པོར་ངན་ལ་ཟ་འདྲེ་
ཡང་། །རྒན་རྒོན་ལ་སོང་ཡང་ན་ནི། །བ་ཕྱུགས་མདོག་དམར་ཅན་ལ་
སོང་། །རྟ་སྦྲུལ་ཤི་ན་དུར་ཁ་རལ། །མ་རྒན་ཤི་ན་གཤིན་གནམ་ཕྱེ། །
གནམ་སྒོ་བཀག་ཅིང་སྲི་ཡང་མནན། །ཕལ་ཆེན་དང་ནི་གནམ་ལྕགས་
མཆུ། །དུར་ནི་ཤིང་ཁམས་རི་ལ་སྐྱེལ། །མེ་ཁམས་མེར་བསྲེག་ས་ཁམས་
སྦ། །ལྕགས་ཁམས་སྒྲུབ་ཅིང་ཆུ་ཁམས་ནི། །ཆུ་ལ་བསྐྱུར་སོགས་བྱེ་བྲག་
ཕྱེ། །གཟའ་ནི་ཟླ་ལྷག་ར་སངས་བཟང་། །ཉི་མ་འབྲིང་ལ་མིག་སྤེན་ངན།
༈ །སྐར་མ་ཐ་སྐར་སྣར་མ་མགོ །མེ་བཞི་ནག་པ་ལྷ་མཚམས་སྐག །སྨོན་
དང་ཁྱད་པར་ནམ་གྲུ་ངན། །པྲ་སྨིན་གཞན་ངན་རོ་བསྲེག་བཟང་། །ནབས་
སོ་ལག་རྒྱལ་སྒྲུབས་གྲོ་བཞིན། །ཁྲུམས་སྟོད་ཁྲུམས་སྨད་རྣམས་ལ་བཟང་། །
དབོ་དང་ཆུ་སྨད་རུང་ཙམ་ཡིན། །ནག་པ་སྒྲུབས་དང་ས་རི་དང་། །མོན་གྲེ་
རྣམས་ལ་རི་ཀློངས་སུ། །དུར་འདེབས་སྤང་བར་བྱ་བ་གནད། ༈ །ཉི་མ་
སྟག་སྤྲེལ་ཁྱི་རྣམས་བཟང་། །བྱ་ཡོས་ཕག་སྦྲུལ་ཤིན་སྟོན་ངན། །འབྲུག་ལ་
རོ་གདོན་བྱ་བར་དགེ །ཕག་ལ་དུར་འདེབས་ངན་པར་བཤད། །ཚེས་
292



འབྱུང་རྩིས་སྦྱོར་དངོས་ཉུང་གསལ།
གྲངས་བདུན་གསུམ་བཅོ་ལྔ་དང་། །ཉེར་ལྔ་སྤྱི་དང་དུར་འདེབས་ཤིས། །
དགུ་གསུམ་གཅིག་ལྔ་བཅུ་ཉི་ཤུ། །ཉེར་གཉིས་ཉེར་བརྒྱད་གནམ་སྟོང་
ངན། །ར་བ་བཞི་ཡི་བཅོ་བརྒྱད་དང་། །འབྲིང་བོ་བཞི་ཡི་ཚེས་བརྒྱད་དང་། །
ཐ་ཆུང་བཞི་ཡི་ཉེར་བརྒྱད་བཅས། །དུར་གྱི་གནམ་སྒོ་ཡིན་པས་འཛེམ། །
གཞན་པ་ཀུན་ལ་བཏང་སྙོམས་སུ། །སྔོན་གྱི་མཁས་པ་རྣམས་ལ་གྲགས། །
བྱི་བའི་ཉི་མར་ཤི་བ་ན། །ཚེ་སྔོན་སྦྲུལ་དང་རྟ་རུ་སྐྱེས། །ཕྱི་མ་རབ་བྱུང་
བཙུན་པར་སྐྱེ། །ཆོས་ཀྱི་སྐལ་བ་ལྡན་པར་འགྱུར། །གླང་གི་ཉི་མར་ཚེ་
སྔོན་མི། །ཕྱི་མ་སློབ་དཔོན་ལེགས་པོར་སྐྱེ། །སྟག་ཉིར་ཞག་བཅུར་རྟ་
ལུས་ལེན། །ཕྱི་མ་མི་གཅིག་པོ་རུ་སྐྱེ། །ཡོས་ཉིར་ཤར་ཕྱོགས་བྱ་ལུས་
བླངས། །ཕྱི་མ་གླང་བོའམ་མི་རུ་སྐྱེ། །འབྲུག་ཉིར་ཚེ་སྔོན་སྦྲུལ་ལུས་
བླངས། །ཕྱི་མ་གླང་དང་བོན་པོར་སྐྱེ། །སྦྲུལ་ཉིར་ཚེ་སྔོན་གླང་ལུས་བླངས། །
ལྷོ་ཕྱོགས་བཟའ་གཉིས་བུ་རུ་སྐྱེ། །རྟ་ཉིར་ཚེ་སྔོན་སྲིན་པོར་སྐྱེས། །ཕྱི་མ་
རྒན་རྒོན་བུ་རུ་འགྱུར། །ལུག་ཉིར་ཚེ་སྔོན་སྦྲུལ་ལུས་བླངས། །ཕྱི་མ་རབ་
བྱུང་བཙུན་པར་སྐྱེ། །སྤྲེལ་ཉིར་བྱང་གི་བྱི་བར་སྐྱེས། །ཕྱི་མ་ཕོ་རེངས་
ཤིག་ཏུ་སྐྱེ། །བྱ་ཉིར་ཚེ་སྔོན་ངང་བར་སྐྱེས། །ཕྱི་མ་བུ་གསུམ་བར་མར་
འགྱུར། །ཁྱི་ཉིར་ཚེ་སྔོན་ཁྱི་གུར་སྐྱེས། །ཕྱི་མ་སྤུན་གསུམ་བར་མར་སྐྱེ། །
ཕག་ཉིར་ཚེ་སྔོན་སྔགས་པར་སྐྱེས། །ཕྱི་མ་སློབ་དཔོན་ཞིག་ཏུ་སྐྱེ། །དུས་
ཚོད་སྟག་ཡོས་ལ་ཤི་ན། །ཐོ་རིས་ལྷ་ཡི་སྐྱེ་བ་ལེན། །སྦྱོང་བྱེད་གཙུག་
ཏོར་རྣམ་རྒྱལ་སྒྲོགས། །དུས་ཚོད་གླེང་འབྲུག་ལ་ཤི་ན། །ལྷ་མིན་གནས་
293



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སུ་སྐྱེ་བར་བཤད། །སྦྱོང་བྱེད་མི་འཁྲུགས་གཟུངས་ལ་འབད། །དུས་ཚོད་
སྦྲུལ་དང་བྱི་བ་ལ། །ཤི་ན་རྐང་གཉིས་མི་རུ་སྐྱེ། །སྦྱོང་བྱེད་ཚེ་མདོ་
སོགས་ལ་འབད། །དུས་ཚོད་རྟ་དང་ཕག་པ་ལ། །ཤི་ན་དུད་འགྲོའི་སྐྱེ་བ་
ལེན། །སྦྱོང་བྱེད་འཇམ་དཔལ་མཚན་བརྗོད་སྒྲོགས། །དུས་ཚོད་ལུག་དང་
ཁྱི་ལ་ནི། །ཤི་ན་ཡི་དྭགས་སྐྱེ་བ་ལེན། །སྦྱོང་བྱེད་དོན་ཞགས་གཟུངས་ལ་
འབད། །དུས་ཚོད་སྤྲེལ་དང་བྱ་ལ་ནི། །ཤི་ན་དམྱལ་བར་སྐྱེ་ངེས་པས། །
ཀུན་རིག་སྨན་བླ་དྲི་མེད་གཟུངས། །དམྱལ་བ་སྦྱོང་ལ་ཤིན་ཏུ་བསྔགས། །
ཆོས་ནོར་རུས་ཏེ་འབྲེལ་ཅན་གསུམ། །དགེ་རྩ་གང་བྱས་ལྷག་པར་ཕན། །
སྡུད་པ་ཕྱོགས་བཅུའི་མུན་སེལ་དང་། །གཟའ་སྐར་ཡུམ་དང་དག་གསེར་
མདོ། །སྣང་བརྒྱད་བཀྲ་བརྩེགས་གདུགས་ཤེར་དང་། །རྡོར་གཅོད་ལ་
སོགས་འུར་འདོན་གྱིས། །ཆོས་སྐོར་བྱ་བ་གནད་དུ་ཆེ། །གཤིན་པོའི་
བབ་སྤར་བབ་སྨེ་དང་། །གཅིག་པ་གསོན་པོ་ལ་ཡོད་ན། །ཤི་གསོན་ལག་
འབྲེལ་གཏོ་ལ་འབད། །ཞར་བྱུང་ཚེ་ཟད་བརྟག་པའི་ཚུལ། །ཡོས་དུས་ཤི་
ན་ཚེ་ལྷག་ལོ། །བགྲང་བྱ་གསུམ་ལ་བསྡད་པ་ཡིན། །རྟ་འབྲུག་ལ་ཤི་ལོ་
ལྔར་བསྡད། །སྦྲུལ་དུས་ལ་ཤི་ལོ་བཅུར་བསྡད། །སྤྲེལ་ལུག་ལ་ཤི་ལོ་
གཉིས་བསྡད། །གླང་ཁྱི་ལ་ཤི་ལོ་གཅིག་བསྡད། །ཕག་དུས་ལ་ཤི་ཟླ་དྲུག་
བསྡད། །སྟག་དུས་ལ་ཤི་ཟླ་གཅིག་བསྡད། །བྱ་བྱི་ལ་ཤི་ཚེ་ལྷག་མེད། །ཚེ་
ལྷག་དེ་དག་མ་འོངས་པར། །བྱེད་པའི་ལུགས་ཀྱང་ཡོད་པ་ཡིན། །ཤུལ་
ལུས་གསོན་པོའི་ཆེད་དུ་ནི། །རྡེལ་རོ་འདོན་ཐབས་ཉི་ཤུ་ནི། །གཤིན་པོའི་
294



འབྱུང་རྩིས་སྦྱོར་དངོས་ཉུང་གསལ། །
སྲོག་ལུས་དབང་རླུང་གིས། །ཤི་ཟླའི་སྲོག་རྐྱང་ལ་འཐབ་པའི། །རྡེལ་བཞི་
མ་ནོར་འཕྲེད་ལ་དགོད། །སྲོག་ལུས་དབང་རླུང་དངོས་རྡེལ་ཟེར། །དེ་
བཞིན་གཤིན་པོའི་སྲོག་གི་མས། །ཤི་ཟླའི་སྲོག་ལ་འཐབ་པས་གཅིག །
སྲོག་བུས་ཤི་ཟླའི་སྲོག་འཐབ་གཉིས། །སྲོག་དགྲས་ཤི་ཟླའི་སྲོག་འཐབ་
གསུམ། །སྲོག་གྲོགས་ཤི་ཟླའི་སྲོག་འཐབ་བཞི། །སྲོག་གི་འོག་ཏུ་བརྩེགས་
ནས་བཀྲམ། །ཡང་ན་འཕྲེད་ལ་བཀོད་ཀྱང་ཆོག །དེ་བཞིན་ལུས་དབང་རླུང་
རྟ་ཡི། །མ་བུ་དགྲ་གྲོགས་རྣམ་བཞི་ཡིས། །ཤི་ཟླའི་སྲོག་ལ་འཐབ་ཉི་ཤུའོ། །
དཀྲུགས་པའི་གོ་རིམ་འདི་ལྟ་སྟེ། །སྲོག་གི་དགྲ་ནི་དང་བོར་སྤོས། །ལུས་
ཀྱི་དངོས་རྡེལ་གཉིས་པར་སྤོས། །དབང་ཐང་དགྲ་ནི་གསུམ་པར་སྤོས། །
རླུང་རྟའི་དངོས་རྡེལ་བཞི་བར་སྤོས། །དེ་ནས་སྲོག་གྲོགས་ལུས་མ་དང་། །
དབང་གྲོགས་རླུང་མ་རིམ་བཞིན་སྤོས། །བུ་བཞི་མ་དཀྲུགས་རིམ་བཞིན་
སྤོས། །སྲོག་མ་ལུས་གྲོགས་དབང་ཐང་མ། །རླུང་གྲོགས་སྲོག་གི་དངོས་
རྡེལ་དང་། །ལུས་དགྲ་དབང་ཐང་དངོས་རྡེལ་དང་། །རླུང་རྟའི་དགྲ་བཅས་
རིམ་བཞིན་སྤོས། །བརྩེགས་ལས་དཀར་བཞིའི་ནང་ནས་ནག །ནག་བཞིའི་
ནང་ནས་དཀར་བོ་ལེན། །འཕྲེད་ལ་ནག་གསུམ་ནང་ནས་དཀར། །དཀར་
གསུམ་ནང་ནས་ནག་པོ་ལེན། །བརྩེགས་པའི་ས་མལ་དང་བོ་ནི། །ཕ་ཁུ་
རྒན་རིམ་ས་ཡིན་ཞིང་། །གཉིས་པ་མ་སྲུ་ཞང་ཉེའི་ས། །གསུམ་པ་མག་པ་
ཚ་བོའི་ས། །བཞི་བ་དོར་བདག་ས་ཡིན་ནོ། །འཕྲེད་ལ་དང་བོ་རྒན་རིམ་
ས། །གཉིས་པ་ཕོ་སར་དར་མའི་ས། །གསུམ་པ་སྨན་ཤར་དར་མའི་ས། །
295



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
བཞི་བ་བུ་དང་ཚ་བོའི་ས། །ལྔ་བ་རྐང་ཕྲན་ནོར་གྱི་ས། །རྡེལ་རོ་བྱུང་བའི་
ས་མལ་དེའི། །མཐུན་གསུམ་ལོ་བ་གཅིག་ལ་ཟློས། །ཕ་ཁུ་རྒན་རིམ་སར་
ཐོན་ན། །ཚེ་མདོ་ཉི་ཁྲི་སྦྱིན་གཏོང་བྱ། །མ་སྲུ་ཞང་ཉེའི་སར་བྱུང་ན། །
གཡང་སྐྱོབ་གཡང་འགུགས་གཤེད་མདོས་བྱ། །དོར་བདག་སར་བྱུང་
སྡོང་རྒྱན་དང་། །བཀྲ་བརྩེགས་གདོན་ཞིང་སཱ་ཙྪ་གདབ། །རྒན་རྒོན་ཆེ་
རིམ་སར་བྱུང་ན། །འབུམ་དང་བཀྲ་བརྩེགས་བརྒྱ་བཞི་དང་། །ལྷོ་སྒོ་གླིང་
བཞི་སྤྱི་མདོས་བྱ། །སྐྱེས་དར་སར་བྱུང་ཚེ་སྒྲུབ་དང་། །ཚེ་ཐར་སྲོག་བླུ་
རྡོར་གཅོད་དང་། །རླུང་བསྐྱེད་གདུགས་དཀར་སྲིད་སྒྲུབ་བྱ། །བུད་མེད་
སར་བྱུང་སྲུང་མདོ་གསུམ། །ཚེ་ཆོག་བཟློག་རིམ་དག་ལ་འབད། །བུ་ཚའི་
སར་བྱུང་ཚེ་མདོ་དང་། །གཙུག་ཏོར་རྣམ་འཇོམས་ཕུར་མདོས་བྱ། །རྐང་
ཕྲན་སར་བྱུང་གཟུངས་འདུས་དང་། །བཀྲ་བརྩེགས་གདོན་ཞིང་སཱ་འབུམ་
གདབ། །ནག་པོ་མགོ་གསུམ་ལ་སོགས་པའི། །གཏོ་ཆོག་རིམ་གྲོར་འབད་
པར་བྱ། ༈ །དེ་ཡང་ཚེ་རབས་ལས་རྩིས་ནི། །སྲོག་དང་དབང་ཐང་
གཅིག་ཁ་ཡན། །དབང་ཐང་སྲོག་མ་ཁོང་ནོང་ངོ་། །དབང་ཐང་སྲོག་བུ་སེ་
ཞིག་དང་། །དབང་ཐང་སྲོག་གྲོགས་ཁ་རལ་ལོ། །དབང་ཐང་སྲོག་དགྲ་
མདུན་ཁུར་རོ། །བརྩི་བྱའི་སྐྱེས་སྤར་ཁམས་དེ་ལ། །སྲོག་ལུས་དབང་ཐང་
རླུང་རྟས་འཐབ། །མ་ཕྲད་ལྷ་ལ་བུ་ཕྲད་དཔལ། །དགྲ་ཕྲད་བདུད་དང་
གྲོགས་ཕྲད་འདྲེ། །སྤར་ཁའི་རང་སྟེང་ཚེ་བཙས་ཡིན། །བརྩི་བྱའི་སྐྱེ་སྨེ་
ཁམས་དེ་ལ། །བརྩི་བྱའི་སྲོག་གིས་འཐབ་པས་གཅིག །མདོར་ན་རྡེ་འུ་ལྔ་
296



འབྱུང་རྩིས་སྦྱོར་དངོས་ཉུང་གསལ། །
ཡོད་དོ། །སྲོག་གི་ལྷ་དཔལ་ཚེ་བདུད་ནི། །ལྷ་བཙས་ཚེ་ཡི་ཉི་མ་ཤར། །ལོ་
ནི་བདུན་ཅུ་རྩ་གསུམ་བརྒལ། །དཔལ་བཙས་ཚེ་ཚད་དྲུག་ཅུ་གཅིག །ཚེ་
བཙས་ལོ་ནི་ཞེ་དགུ་འདའ། །འདྲེ་བཙས་ལོ་ནི་སུམ་ཅུ་བདུན། །བདུད་
བཙས་སྐྱེས་མ་ཐག་ཏུ་འཆི། །ལུས་ཀྱི་ལྷ་དཔལ་ཚེ་བདུད་ནི། །ལྷ་བཙས་
གཟུགས་བཟང་ཉམས་ཤེད་ཆེ། །དཔལ་བཙས་ལུས་རྒྱས་གསོ་སླ་ཞིང་། །
ཚེ་བཙས་བུ་འབྲིང་གཟུགས་བཟང་ལ། །རང་ལུས་རང་གིས་ཐེག་པ་ཡིན། །
འདྲེ་བཙས་གསོ་དཀའ་ན་ཚ་མང་། །བདུད་བཙས་བུ་མེད་གཟུགས་ངན་
ཞིང་། །རྒྱུ་ནོར་མེད་ལ་གཅོང་གིས་ཟིན། །དབང་ཐང་ལྷ་དཔལ་ཚེ་བདུད་
ནི། །ལྷ་བཙས་བུ་ནོར་དང་ལྡན་ལ། །སྤུན་དང་བྲན་འཁོར་མང་བ་ཡིན། །
དཔལ་བཙས་ནོར་འབྲིང་འབད་ན་བཟང་། །ཚེ་བཙས་ནོར་འབྲིང་སྲིད་
འབྱོར་ཐོབ། །འདྲེ་བཙས་བུ་ཚ་སྐྱོན་ཅན་དང་། །ནོར་ལ་གང་སྟོངས་རྒྱུན་
མི་འཆད། །བདུད་བཙས་རིགས་ནོར་རབས་ཆད་འོང་། །རླུང་རྟའི་ལྷ་
དཔལ་ཚེ་བདུད་ནི། །ལྷས་བཙས་བསམ་རྒུ་ལྷུན་གྱིས་འགྲུབ། །དཔལ་
བཙས་རིགས་མཐོ་འགྲོ་ཕན་བྱུང་། །ཚེ་བཙས་འགྲོ་བའི་འདྲེན་པར་འགྱུར། །
འདྲེ་བཙས་གླེང་མང་ས་མི་ཟིན། །ཕྱི་མི་བྱམས་ཤིང་ནང་མི་སྡང་། །བདུད་
བཙས་ཡུལ་རྗེས་དར་རྒུད་ཆེ། །ཁ་སྨྲས་མང་ཞིང་ཉེ་དགྲར་སྡང་། ༈ །
གསོན་པོའི་ལྷ་སྐལ་ཆོས་སྐལ་ནི། །དཔེར་ན་ཤིང་སྟག་ལོ་བ་ཡི། །ལྷ་སྐལ་
སྒྲོལ་མ་ཆོས་སྐལ་ནི། །རྡོར་གཅོད་ལྟུང་བཤགས་བླུ་བཀླག་བྱ། །མེ་སྟག་
འཇམ་དབྱངས་ཕྱག་རྡོར་དང་། །ཆོས་སྐལ་བསྐལ་བཟང་མ་ཎི་ཡིན། །ས་
297



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྟག་འཇམ་དབྱངས་སྤྱན་རས་གཟིགས། །ཆོས་སྐལ་རྡོར་གཅོད་མཚན་
བརྗོད་ཡིན། །ལྕགས་སྟག་འཇམ་དབྱངས་སྨན་བླ་དང་། །ཟ་མ་ཏོག་དང་
རྣམ་འཇོམས་གདོན། །ཆུ་སྟག་ཕྱག་རྡོར་ཚེ་དཔག་མེད། །ཆོས་སྐལ་
བརྒྱད་སྟོང་མ་ཎི་ཡིན། །ཤིང་ཡོས་རྣམ་སྣང་ཤཱཀ་ཐུབ་དང་། །ཆོས་སྐལ་
ཀུན་རིག་རྣམ་རྒྱལ་མ། །མེ་ཡོས་ཚེ་དཔག་སྤྱན་རས་གཟིགས། །ཆོས་
སྐལ་མ་ཎི་བཀའ་འབུམ་ཡིན། །ས་ཡོས་ཕྱག་རྡོར་འཇམ་དབྱངས་དང་། །
ཆོས་སྐལ་ཀུན་རིག་ཉི་ཁྲི་ཡིན། །ལྕགས་ཡོས་འཇམ་དབྱངས་ཆོས་སྐལ་
ནི། །སྡུད་པ་ཀུན་རིག་གླུ་བཀླག་བྱ། །ཆུ་ཡོས་རིགས་གསུམ་མགོན་པོ་
དང༌། །ཆོས་སྐལ་མ་ཎི་སྨན་བླ་ཡིན། །ཤིང་འབྲུག་རྟ་མགྲིན་སྤྱན་རས་
གཟིགས། །ཆོས་སྐལ་བཀའ་འགྱུར་མ་ཎི་ཡིན། །མེ་འབྲུག་རྣམ་རྒྱལ་ཡུམ་
ཆེན་མོ། །ཆོས་སྐལ་མ་ཎི་རྣམ་རྒྱལ་མ། །ས་འབྲུག་རྟ་མགྲིན་རྣམ་རྒྱལ་མ། །
ཆོས་སྐལ་བཀའ་འགྱུར་རྣམ་རྒྱལ་མ། །ལྕགས་འབྲུག་རྣམ་རྒྱལ་པད་
འབྱུང་དང་། །ཆོས་སྐལ་པད་དཀར་སེང་གདོང་མ། །ཆུ་འབྲུག་སྒྲོལ་མ་
རྣམ་སྣང་དང་། །ཆོས་སྐལ་འབུམ་དང་མ་ཎི་བཀའ། །ཤིང་སྦྲུལ་སྨན་བླ་
སྤྱན་རས་གཟིགས། །ཆོས་སྐལ་བསྐལ་བཟང་རྣམ་རྒྱལ་མ། །མེ་སྦྲུལ་
འཇམ་དབྱངས་པད་འབྱུང་དང་། །ཆོས་སྐལ་མགོན་པོ་སྒྲོལ་མ་འོ། །ས་
སྦྲུལ་ཕྱག་རྡོར་སྤྱན་རས་གཟིགས། །ཆོས་སྐལ་རྡོར་གཅོད་མཚན་བརྗོད་
དོ། །ལྕགས་སྦྲུལ་ཕྱག་རྡོར་སྨན་བླ་དང་། །ཆོས་སྐལ་སྨན་བླ་ཏོག་གཟུངས་
ཡིན། །ཆུ་སྦྲུལ་ལྷ་སྐལ་ཕྱག་རྡོར་དང་། །ཆོས་སྐལ་བརྒྱད་སྟོང་མཚན་
298



བ
འབྱུང་རྩིས་སྦྱོར་དངོས་ཉུང་གསལ། །
བརྗོད་དོ། །ཤིང་རྟ་སྨན་བླ་སྤྱན་རས་གཟིགས། །ཆོས་སྐལ་འཇམ་སྡུད་
བཟང་གསུམ་མོ། །མེ་རྟ་རྣམ་སྣང་རྟ་མགྲིན་དང་། །ཆོས་སྐལ་ཀུན་རིག་
ཤེར་སྙིང་ངོ་། །ས་རྟ་སྨན་བླ་སྤྱན་རས་གཟིགས། །ཆོས་སྐལ་སྡུད་པ་ལྟུང་
བཤགས་སོ། །ལྕགས་རྟ་རྣམ་སྣང་སྨན་བླ་དང་། །ཆོས་སྐལ་ཀུན་རིག་སྨན་
བླ་འོ། །ཆུ་རྟ་རྣམ་སྣང་ཤཱཀ་ཐུབ་དང་། །ཆོས་སྐལ་ཀུན་རིག་ཐུབ་པའི་
གཟུངས། །ཤིང་ལུག་རྟ་མགྲིན་ཤཱཀ་ཐུབ་དང་། །ཆོས་སྐལ་ཀུན་རིག་
གཡང་སྐྱབས་སོ། །མེ་ལུག་རྣམ་རྒྱལ་ཀྱེ་རྡོར་དང་། །མདོ་སྡེ་པད་དཀར་
མ་ཎི་འོ། །ས་ལུག་སྒྲོལ་མ་སྤྱན་རས་གཟིགས། །འབུམ་དང་མདོ་སྡེ་པད་
མ་དཀར། །ལྕགས་ལུག་རྣམ་རྒྱལ་པད་མ་འབྱུང་། །ཆོས་སྐལ་བཀའ་ཐང་
མ་ཎི་འོ། །ཆུ་ལུག་རྣམ་རྒྱལ་སྤྱན་རས་གཟིགས། །ཆོས་སྐལ་མ་ཎི་མདོ་
པད་དཀར། །ཤིང་སྤྲེལ་སྨན་བླ་ཕྱག་རྡོར་དང་། །ཆོས་སྐལ་བརྒྱད་སྟོང་
གདུགས་དཀར་རོ། །མེ་སྤྲེལ་ཡུམ་ཆེན་སྤྱན་རས་གཟིགས། །ཆོས་སྐལ་
བསྐལ་བཟང་རྡོར་གཅོད་དོ། །ས་སྤྲེལ་སྨན་བླ་རྣམ་སྣང་དང་། །ཆོས་སྐལ་
ས་བཅུ་མ་ཎི་འོ། །ལྕགས་སྤྲེལ་ལྷ་སྐལ་ཕྱག་རྡོར་དང་། །ཆོས་སྐལ་འཇམ་
སྡུད་བཟང་གསུམ་མོ། །ཆུ་སྤྲེལ་འཇམ་དབྱངས་ཕྱག་རྡོར་དང་། །བརྒྱད་
སྟོང་དང་ནི་ཚེ་གཟུངས་སོ། །ཤིང་བྱ་རྟ་མགྲིན་བྱ་ཁྱུང་དང་། །ཆོས་སྐལ་
གདུགས་དཀར་མ་ཎི་བཀའ། །མེ་བྱ་རྣམ་སྣང་ཕྱག་རྡོར་དང་། །ཆོས་སྐལ་
ཀུན་རིག་ལྟུང་བཤགས་སོ། །ས་བྱ་སྨན་བླ་ཤཱཀྱ་ཐུབ། །ཆོས་སྐལ་ཤེར་
སྙིང་སྤྲིན་ཆེན་མདོ། །ལྕགས་བྱ་རྡོར་སེམས་སྤྱན་རས་གཟིགས། །ཆོས་
299



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
སྐལ་ཤེར་སྙིང་མ་ཎི་བཀའ། །ཆུ་བྱ་ཤཱཀ་ཐུབ་སྤྱན་རས་གཟིགས། །ཆོས་
སྐལ་འཇམ་སྡུད་བཟང་གསུམ་མོ། །ཤིང་ཁྱི་སྒྲོལ་མ་སྤྱན་རས་གཟིགས། །
ཆོས་སྐལ་ཏིང་འཛིན་མདོ་པད་དཀར། །མེ་ཁྱི་ཕྱག་རྡོར་པད་མ་འབྱུང་། །
ཆོས་སྐལ་འབུམ་དང་ཀུན་རིག་གོ །ས་ཁྱི་ལྷ་སྐལ་རྣམ་རྒྱལ་མ། །ཆོས་
སྐལ་ཕལ་ཆེན་མདོ་པད་དཀར། །ལྕགས་ཁྱི་སྒྲོལ་མ་ཤཱཀ་ཐུབ་དང་། །
ཆོས་སྐལ་ཏིང་འཛིན་རྣམ་རྒྱལ་མ། །ཆུ་ཁྱི་ལྷ་སྐལ་ཚེ་དཔག་མེད། །ཆོས་
སྐལ་འཇམ་དཔལ་མཚན་བརྗོད་དོ། །ཤིང་ཕག་ཕྱག་རྡོར་གདུགས་དཀར་
དང་། །ཆོས་སྐལ་བརྒྱད་སྟོང་ཀུན་རིག་གོ །མེ་ཕག་རྣམ་རྒྱལ་སྤྱན་རས་
གཟིགས། །ཆོས་སྐལ་རྡོར་གཅོད་ཤེར་སྙིང་ངོ་། །ས་ཕག་འཇམ་དབྱངས་
སྤྱན་རས་གཟིགས། །ཆོས་སྐལ་སྣང་བརྒྱད་ཚེ་མདོ་འོ། །ལྕགས་ཕག་
ཡུམ་ཆེན་ཕྱག་རྡོར་དང་། །ཆོས་སྐལ་བརྒྱད་སྟོང་མ་ཎི་འོ། །ཆུ་ཕག་
གདུགས་དཀར་སྤྱན་རས་གཟིགས། །ཆོས་སྐལ་བསྐལ་བཟང་ཐུབ་པའི་
མཚན། །ཤིང་བྱི་སྨན་བླ་ཡུམ་ཆེན་མོ། །ཆོས་སྐལ་སྤྲིན་ཆེན་ཟབ་མདོ་འོ། །
མེ་བྱི་རྣམ་སྣང་སྤྱན་རས་གཟིགས། །ཆོས་སྐལ་འཕགས་པ་བརྒྱད་སྟོང་
ངོ༌། །ས་བྱི་ཕྱག་རྡོར་རྣམ་སྣང་དང་། །ཆོས་སྐལ་ཀུན་རིག་མ་ཎི་འོ། །
ལྕགས་བྱི་སྨན་བླ་རྣམ་འཇོམས་དང་། །སྤྲིན་ཆེན་མདོ་དང་ཡུམ་ཆུང་ངོ་། །
ཆུ་བྱི་སྨན་བླ་རྟ་མགྲིན་དང་། །ཆོས་སྐལ་སྡུད་པ་ཚེ་གཟུངས་སོ། །ཤིང་
གླང་ལྷ་སྐལ་རྣམ་སྣང་དང་། །སྒྲོལ་མ་ཤཱཀྱ་ཐུབ་པ་ཡིན། །ཆོས་སྐལ་ཏིང་
འཛིན་བསྐལ་བཟང་ངོ་། །མེ་གླང་རྟ་མགྲིན་སྨན་བླ་དང་། །ཆོས་སྐལ་འབུམ་
300



འབྱུང་རྩིས་སྦྱོར་དངོས་ཉུང་གསལ།
དང་སྨན་བླ་འོ། །ས་གླང་རྣམ་རྒྱལ་སྤྱན་རས་གཟིགས། །ཆོས་སྐལ་རྡོར་
གཅོད་མ་ཎི་འོ། །ལྕགས་གླང་སྒྲོལ་མ་པད་མ་འབྱུང་། །ཆོས་སྐལ་ཚེ་མདོ་
རྣམ་རྒྱལ་མ། །ཆུ་གླང་རྟ་མགྲིན་ཤཱཀྱ་ཐུབ། །ཆོས་སྐལ་ཉི་ཁྲི་སྨན་བླ་འོ། །
ཆགས་མེད་དང་ནི་འབའ་མདའ་ཡི། །ལུགས་གཉིས་ཕྱོགས་གཅིག་དྲིལ་
བས་ན། །ལྷ་ཆོས་སྐལ་བ་རེ་རེས་ཆོག །ཡང་ན་སྨེ་བའི་ལྷ་སྐལ་ནི། །སྐྱེས་
སྨེ་གཅིག་དཀར་ཡིན་ན་ནི། །སྤྱན་རས་གཟིགས་དང་རྡོར་སེམས་སོ། །
གཉིས་ནག་ཕྱག་རྡོར་དོན་གྲུབ་བོ། །གསུམ་མཐིང་རིགས་ལྔ་ཀུན་བཟང་
ངོ་། །བཞི་ལྗང་དུས་གསུམ་སངས་རྒྱས་སྨན། །ལྔ་སེར་འཇམ་དབྱངས་
ཤཱཀྱ་ཐུབ། །དྲུག་དཀར་གདུགས་དཀར་གུ་རུ་དྲག །བདུན་དམར་རྣམ་
སྣང་རྟ་མགྲིན་དང་། །གསང་བ་འདུས་པ་གང་རུང་བཞེངས། །བརྒྱད་
དཀར་འཇིགས་བྱེད་རིགས་གསུམ་མགོན། །དགུ་དམར་རྟ་མགྲིན་རྣམ་
སྲས་དང་། །ཛམ་ལྷ་བདེ་གསང་འཇིགས་གསུམ་དང་། །དུས་འཁོར་
བཅས་ཏེ་གང་རུང་བཞེངས། །དེ་ཡང་བྱིས་པ་བང་རྩིས་ནི། །མ་ཡི་བབ་
སྤར་ལི་ལ་བཙས། །བརྒྱད་སྟོང་ཚེ་མདོ་རྣམ་འཇོམས་དང་། །གདུགས་
དཀར་ལ་སོགས་ཀློག་དགོས་ཤིང་། །བང་ལྭ་ལྗང་ཁུ་མིང་ལ་ནི། །རྡོ་རྗེ་
རིན་ཆེན་མི་ཉག་གདགས། །ཤིང་ཕུར་ལུས་ལ་གདགས་པ་དང་། །དབང་
ཕྱུག་གསོར་མདོས་བག་མགྲོན་འཛེམ། །ཟླ་བ་བརྒྱད་པར་སྐེག་ཡིན་
འཛེམ། །མ་ཡི་བབ་སྤར་ཁོན་ལ་བཙས། །གཟུངས་འདུས་བསེན་མདོས་
བརྒྱ་བཞི་དང་། །རྟེན་ལ་མར་མེ་མིང་ལ་ནི། །བན་དེ་དང་ནི་མཁར་སོགས་
301



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གདགས། །རྒན་མོའི་མགྲོན་འཛེམ་གསུམ་པ་ཡི། །བཅུ་དྲུག་སྐེག་ཡིན་
འཛེམ་པར་བྱ། །མ་ཡི་བབ་སྤར་ལྕགས་ལ་བཙས། །མཚན་བརྗོད་བསྐལ་
བཟང་གདོན་ཞིང་མིང་། །སྙིང་དང་ལྕགས་དང་པདྨ་གདགས། །སཱ་ཙྪ་
གདབ་ཅིང་ཚེ་སྒྲུབ་ནི། །བཅུ་གསུམ་བྱ་ཞིང་དམེ་བོར་འཛེམ། །ཟླ་བ་བཅུ་
བ་སྐེག་ཡིན་འཛེམ། །མ་ཡི་བབ་སྤར་ཁེན་ལ་བཙས། །བཟང་སྤྱོད་ཤེར་
སྙིང་འདའ་ཡེ་ཤེས། །རྣམ་འཇོམས་ལྟུང་བཤགས་བཀླག་བྱ་ཞིང་། །རྒྱལ་
མདོས་བཏང་ཞིང་མིང་ལ་ནི། །གནམ་དང་སངས་རྒྱས་མཁར་རྣམས་
གདགས། །གོས་དཀར་གྱོན་ཞིང་བོན་མགྲོན་འཛེམ། །ལྔ་བའི་ཚེས་
མགོར་སྐེག་ཡིན་འཛེམ། །མ་ཡི་བབ་སྤར་ཁམ་ལ་བཙས། །བརྒྱད་སྟོང་
ཚེ་མདོ་ཀླུ་གཏོར་དང་
། །མིང་ལ་ཀླུ་དང་ཡུམ་སོགས་གདགས། །གོས་
དཀར་གྱོན་ཞིང་ཆུ་བརྒལ་འཛེམ། །དྲུག་པའི་ཉེར་བདུན་སྐེག་ཡིན་འཛེམ། །
མ་ཡི་བབ་སྤར་རི་ལ་བཙས། །གླང་རི་ལུང་བསྟན་བརྒྱད་སྟོང་སྒྲོགས། །ཤ་
རུ་བློ་མདོས་ཚེ་སྒྲུབ་བྱ། །དཀའ་ཐུབ་བན་དེ་སྒོམ་སོགས་གདགས། །
གོས་དམར་གྱོན་ཞིང་བཅུ་བ་ཡི། །གནམ་སྟོང་སྐེག་ཡིན་འཛེམ་པར་བྱ། །
མ་ཡི་བབ་སྤར་ཟིན་ལ་བཙས། །གཟུངས་འདུས་ཆབ་གཏོར་མིང་ལ་ནི། །
སྙིང་དང་སྟག་དང་ཏིང་འཛིན་གདགས། །གོས་སྔོན་གྱོན་ཞིང་གཉིས་པ་ཡི། །
ཉེར་བཞི་སྐེག་ཡིན་འཛེམ་པར་བྱ། །མ་ཡི་བབ་སྤར་ཟོན་ལ་བཙས། །སྡུད་
པ་གཙུག་ཏོར་དཀར་ནག་དང་། །མ་མོའི་ཁྲག་མདོས་ལམ་འཕྲང་བཅོས། །
བསང་དང་མིང་ལ་འབྲུག་དང་མཁར། །གོས་དམར་གྱོན་ཞིང་བདུན་པ་ཡི། །
302
བs



འབྱུང་རྩིས་སྦྱོར་དངོས་ཉུང་གསལ།
བཅོ་བརྒྱད་སྐེག་ཡིན་རིམ་གྲོར་འབད། །ཚེ་འགུགས་བྱ་ཞིང་ཆོས་སྐྱོང་
མཆོད། །མེ་དམར་ས་སེར་ལྕགས་ནི་དཀར། །ཆུ་སྔོ་ཤིང་ལྗང་བརྩི་བྱ་ཡི། །
སྲོག་གི་མ་མདོག་བྱིས་པའི་གོས། །བཅོ་བརྒྱད་ཉེར་དྲུག་སོ་བཞི་དང་། །
ཞེ་གཉིས་ལྔ་བཅུ་ཐམ་པའི་སྟེང་། །བུད་མེད་ལ་ནི་བུ་སྐྱེ་བ། །ཅུང་ཟད་ངན་
པས་བཅོས་ལ་འབད། །སྐྱེ་བརྟག་འཁོར་ལོས་བརྟག་ཚུལ་ནི། །སྐབས་
དེའི་ཉི་འཁྱུད་སྐར་མ་དེ། །སྤྱི་བོའི་སྟེང་དུ་བྲི་བར་བྱ། །རིམ་བཞིན་ཁ་ལ་
སྐར་མ་གསུམ། །དཔུང་མགོར་སྐར་གཉིས་མཁྲིག་མར་གཉིས། །ལག་
པར་གཉིས་དང་སྙིང་ལ་ལྔ། །ལྟེ་དང་གསང་གནས་རེ་རེ་དགོད། །པུས་མོར་
གཉིས་དང་རྐང་བར་བརྒྱད། །རྐང་སྐར་ལ་སྐྱེས་ཚེ་ཐུང་ཞིང་། །པུས་མོར་
བྱེས་འཁྱམས་གསང་སྐར་ལ། །སྐྱེས་ན་འཁྲིག་པས་བརླག་པར་འགྱུར། །
ལྟེ་སྐར་དབུལ་བོ་སྙིང་སྐར་ཕྱུག །ལག་སྐར་རྐུན་པོ་མཁྲིག་སྐར་ངན། །དཔུང་
སྐར་གཞན་གཡོག་ཁ་སྐར་ལ། །སྐྱེས་ན་གཏམ་གྱིས་རང་མགོ་ཐོན། །སྤྱི་
བོའི་སྐར་མ་ལ་སྐྱེས་ན། །རྒྱལ་བོར་འགྱུར་བར་ཐེ་ཚོམ་མེད། ༈ །དེ་
ནས་ཕྱོགས་གཙང་ངོས་འཛིན་ནི། །གནམ་ལོ་བྱི་བ་ཤར་བ་ན། །བྱང་ཤར་
ཕྱོགས་དེ་གཙང་བ་ཡིན། །གླང་ལ་ལྷོ་སྟོད་ནུབ་སྟོད་གཙང་། །སྟག་ལ་ནུབ་
སྨད་ཡོས་ལ་ནི། །ཤར་ལྷོའི་ཕྱོགས་དེ་གཙང་བ་ཡིན། །འབྲུག་ལ་ལྷོ་སྨད་
ནུབ་སྟོད་གཙང་། །སྦྲུལ་ལ་བྱང་སྨད་གཙང་བ་ཡིན། །རྟ་ལ་སྲིན་པོའི་སྨད་
ཕྱོགས་གཙང་། །ལུག་ལ་ནུབ་སྨད་བྱང་སྟོད་གཙང་། །སྤྲེལ་ལ་ཤར་སྟོད་བྱ་
ལ་ནི། །ནུབ་སྨད་གཙང་ཞིང་ཁྱི་ལ་ནི། །ཤར་སྨད་ལྷོ་སྟོད་བྱང་སྨད་གཙང་། །
303



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར། །
ཕག་ལ་ལྷོ་གཙང་གཞན་རྣམས་ལ། །ས་བདག་ཡོད་པས་འཛེམ་པར་བྱ། །
ལོ་མཇུག་དགུ་དུད་གཏོང་བའི་ཕྱོགས། །སར་ལོའི་བདུན་ཟུར་ཕྱོགས་སུ་
གཏོང་། ༈ །སྦྱིན་སྲེག་འབུལ་ལ་ཉེར་མཁོ་བའི། །མེ་ལྷ་དྲང་སྲོང་གར་
བཞུགས་རྩིས། །འབུལ་བའི་ཚེས་དང་རེས་གཟའི་གྲངས། །བསྲེས་ཤིང་
གཅིག་བསྣན་བཞི་ཡིས་བགོས། །གཅིག་ལྷག་མེ་ལྷ་ལྷ་ཡུལ་དུ། །བཞུགས་
ཕྱིར་དེ་ཉིན་སྲོག་ལ་ངན། །གཉིས་ལྷག་མེ་ལྷ་ས་འོག་ཏུ། །གནས་ཕྱིར་ཀླུ་
ནད་མུ་གེ་འོང་། །གསུམ་དང་ཐིག་ལྷག་ས་སྟེང་དུ། །གནས་ཕྱིར་དངོས་
གྲུབ་རྣམ་གཉིས་འཐོབ། །དེ་ནས་སྐྲ་སྐར་བཟང་ངན་ནི། །ཚེས་གཅིག་དང་
ནི་ཚེས་གཉིས་ངན། །དྲུག་བདུན་བཅུ་གཉིས་བཅུ་དྲུག་ངན། །དེ་བཞིན་
བཅུ་བདུན་བཅོ་བརྒྱད་དང་། །ཉི་ཤུ་ཉེར་གཅིག་ཉེར་བཞིར་ངན། །ཉེར་ལྔ་
ཉེར་བརྒྱད་ཉེར་དགུ་དང་། །གནམ་གང་རྣམས་ནི་སྐྲ་སྐར་ངན། །དེ་ལས་
གཞན་རྣམས་བཟང་བོ་འོ། །བཅུ་བ་བཅུ་གཅིག་བོད་ཟླ་ཡི། །ཚེས་བརྒྱད་
ལ་ནི་སྐྲ་བྲེག་ན། །སྡིག་པ་དག་ཅིང་བཅུ་གཉིས་པའི། །ཉེར་ལྔར་ཤེས་རབ་
འཕེལ་ཞེས་གསུངས། །དེ་ནས་སྐྲ་འཁྲུ་ཉིན་བཟང་ནི། །གསུམ་བཞི་ལྔ་
དྲུག་བརྒྱད་དང་བཅུ། །བཅུ་གཅིག་བཅུ་གསུམ་བཅུ་བཞི་དང་། །བཅོ་ལྔ་
བཅུ་དྲུག་བཅོ་བརྒྱད་དང་། །བཅུ་དགུ་ཉེར་གཉིས་ཉེར་གསུམ་དང་། །ཉེར་
དྲུག་ཉེར་བདུན་རྣམས་ལ་ནི། །བཀྲུས་ན་མདངས་རྒྱས་གྲོགས་བཟང་ཕྲད། །
ཚེས་གྲངས་གཞན་རྣམས་དེ་ལས་ལྡོག །བུ་ཆུང་སྐྲ་གསར་འབྲེག་སྐར་ནི། །
མགོ་ལག་ནབ་སོ་སྣར་མ་དང་། །སྐག་མཆུ་གྲེ་དབོ་མེ་བཞི་ནག །ས་རི་ས་
304



འབྱུང་རྩིས་སྦྱོར་དངོས་ཉུང་གསལ།
ག་རྣམས་ནི་བཟང་། །དེ་ལས་གཞན་ལ་འཛེམ་དགོས་སོ། ༈ །དེ་ནས་
མགྲོན་པོ་ལམ་རྩིས་ནི། །ཉི་མ་མིག་དམར་སྤེན་པ་ངན། །ཟླ་ལྷག་ཕུར་
སངས་རྣམས་ནི་བཟང་། །མགོ་ལག་ནབ་སོ་སྣར་མ་རྒྱལ། །མོན་གྲེ་མོན་
གྲུ་ཁྲུམས་སྟོད་སྨད། །ནམ་གྲུ་ཐ་སྐར་དོན་ཀུན་འགྲུབ། །ཚེས་ལ་ནུས་པ་
གཅིག་ཡིན་ཏེ། །གཟའ་ལ་བཞི་འགྱུར་སྐར་མར་བརྒྱད། །དུས་ཚོད་ནུས་པ་
བྱེ་བར་འགྱུར། །དེ་ཕྱིར་ཕྱི་མ་ཕྱི་མ་གཙོ། །ཁ་ཆེ་པཎ་ཆེན་སོགས་ཀྱིས་
བཤད། །མཁས་པའི་གཞུང་ལུགས་གཞན་དག་ཏུ། །གཟའ་སྐར་བཟང་ངན་
མ་མཚུངས་ན། །དེ་ཚེ་གཟའ་དེ་གཙོ་བོ་ཡིན། །གཟའ་སྐར་ངན་པར་འགྲོ་
དགོས་ན། ༈ །ཉི་མ་ཐམས་ཅད་དགེ་བ་ཡིན། །རྒྱུ་སྐར་ཐམས་ཅད་བཟང་
བོ་ཡིན། །དགྲ་བཅོམ་ཐམས་ཅད་ཟག་པ་ཟད། །སངས་རྒྱས་ཐམས་ཅད་
རྫུ་འཕྲུལ་ཆེ། །བདེན་པའི་ཚིག་ནི་འདི་དག་གིས། །གཟའ་སྐར་ཐམས་ཅད་
མ་འཁྲུགས་ཤིག །ཨོ་ཕྱོགས་བཅུའི་མུན་སེལ་ཕྱོགས་ཀྱི་འཇིག་རྟེན་ན། །
ཕྱོགས་བཅུའི་སངས་རྒྱས་རྣམས་ལ་ཕྱག་འཚལ་ལོ། །བདག་ནི་ཕྱོགས་
བཅུར་དོན་གཉེར་འགྲོ་བ་ན། །དོན་དེ་གྲུབ་ནས་སླར་ཡང་ལྡོག་པར་ཤོག །
བླ་མ་རྗེ་བཙུན་སྒྲོལ་མའི་ལྷ་ཚོགས་ལ། །ཕྱག་འཚལ་སྐྱབས་མཆི་བདག་
ཅག་སྒོ་གསུམ་གྱི། །བྱ་བ་གང་བརྩམ་ཡིད་ལ་སྨོན་པ་ལྟར། །ལྷུན་གྱིས་
འགྲུབ་པའི་རླུང་རྟའི་དངོས་གྲུབ་སྩོལ། །དེ་ལྟར་བསམ་པས་གེགས་ཞི་
བསམ་དོན་འགྲུབ། །དམག་དང་མགྲོན་ལ་གཟའ་གཙོ་ཞིང་། །བག་མ་ལ་
ནི་གནམ་ཁྱི་གཙོ། །གཤིན་པོར་དགེ་སྒྲུབ་ཉི་མ་གཙོ། །འགྲོ་འདུག་བྱེད་
305



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
པར་སྐར་མ་གཙོ། །གཏོར་ཟོར་གཏོང་ལ་མཁའ་འགྲོ་གཙོ། །ཚེས་ལྔ་བཅུ་
གསུམ་ཉི་ཤུ་དང་། །ཉེར་བརྒྱད་རྣམས་ལ་ཕག་གདོང་མ། །ལྷོ་ནས་བྱང་དུ་
རྒྱུ་བས་ན། །ཕྱོགས་དེར་གཏོར་ཟོར་འཕེན་མི་རུང་། །ཚེས་གཅིག་ཚེས་
དགུ་བཅུ་དྲུག་དང་། །ཉེར་བཞི་རྣམས་ལ་བྲམ་ཟེ་མ། །ཤར་ནས་ནུབ་ཏུ་རྒྱུ་
བས་ན། །ཕྱོགས་དེར་གཏོར་ཟོར་འཕེན་མི་རུང་། །ཚེས་གཉིས་བཅུ་དང་
བཅུ་བདུན་དང་། །ཉེར་ལྔ་རྣམས་ལ་དྲག་མོ་ནི། །བྱང་ནས་ལྷོ་རུ་རྒྱུ་བས་
ན། །ཕྱོགས་དེར་གཏོར་ཟོར་འཕེན་མི་རུང་། །ཚེས་གསུམ་བཅུ་གཅིག་
བཅོ་བརྒྱད་དང་། །ཉེར་དྲུག་རྣམས་ལ་གཞོན་ནུ་མ། །ཤར་ལྷོ་ནས་ནི་ནུབ་
བྱང་རྒྱུ། །ཚེས་བཞི་བཅུ་གཉིས་བཅུ་དགུ་དང་། །ཉེར་བདུན་རྣམས་ལ་
ཁྱུང་ཞོན་མ། །ལྷོ་ནུབ་ནས་ནི་བྱང་ཤར་རྒྱུ། །ཚེས་དྲུག་བཅུ་བཞི་ཉེར་
གཅིག་དང་། །བཅུ་དགུ་རྣམས་ལ་དབང་ལྡན་མ། །ནུབ་ནས་ཤར་དུ་རྒྱུ་བ་
དང་། །ཚེས་བདུན་བཅོ་ལྔ་ཉེར་གཉིས་དང་། །གནམ་གང་རྣམས་ལ་ཁྱུང་
གཤོག་མ། །ནུབ་བྱང་ནས་ནི་ཤར་ལྷོར་རྒྱུ། །ཚེས་བརྒྱད་ལ་ནི་དབང་མོ་
ནི། །བྱང་ཤར་ནས་ནི་ལྷོ་ནུབ་རྒྱུ། །ཕྱོགས་དེར་བྱ་བ་གང་ཡང་འཛེམ། ༈ །
དེ་ནས་སྡེ་བརྒྱད་ཐེབས་ལྡོག་ནི། །ར་བ་བཞི་ཡི་དགུ་གསུམ་དང་། །འབྲིང་
བོ་བཞི་ཡི་བདུན་གསུམ་དང་། །མཐའ་ཆུང་བཞི་ཡི་ལྔ་གསུམ་ལ། །ཐེབས་
ཡོད་བསང་དང་གསེར་སྐྱེམས་མཆོད། །ར་བ་བཞི་ཡི་དྲུག་གསུམ་དང་། །
འབྲིང་བོ་བཞི་ཡི་བརྒྱད་གསུམ་དང་། །ཐ་ཆུང་བཞི་ཡི་བཞི་གསུམ་ལ། །
ལྡོག་པས་སྡེ་བརྒྱད་མི་མཆོད་དོ། །སྣར་མ་ནབ་སོ་ས་རི་དང་། །ཆུ་སྟོད་
306



འབྱུང་རྩིས་སྦྱོར་དངོས་ཉུང་གསལ། །
གཡང་སྐར་ཡིན་པས་ན། །ཉིན་དེར་ལེན་གཏོང་བཟང་ངན་ཡིན། །རྩིས་
བྱེད་པ་དང་སྦྱིན་སྲེག་དུས། །ལྔ་སེར་ལ་ནི་རྒྱབ་གཏད་ན། །ཀོ་ལོང་ཉེས་
པ་མི་འབྱུང་བས། །དཔེར་ན་སྟག་གི་ཉི་མ་ལ། །སྟག་ནས་བརྩིས་པའི་
བདུན་པ་ཡི། །ཕྱོགས་དེར་ལྔ་སེར་གནས་པ་འོ། ༈ །ཉེར་མཁོ་ལོ་ཐོའི་
ཚེས་ཁོངས་ལ། །ལྟ་ཚུལ་མ་ནོར་འདི་ན་དགོད། །དང་བོ་བོད་རྩིས་ཚེས་
གྲངས་ཡིན། །གཉིས་པ་ཉིན་དེའི་རེས་གཟའ་ཡིན། །གསུམ་པ་ཉིན་དེའི་
སྐར་མ་ཡིན། །བཞི་བ་གཟའ་སྐར་འཕྲོད་སྦྱོར་ཡིན། །ལྔ་བ་འཕྲོད་སྦྱོར་ཉེར་
བརྒྱད་གྲས། །དྲུག་པ་སྦྱོར་བ་ཉེར་བདུན་གྲས། །བདུན་པ་རྟེན་འབྲེལ་བཅུ་
གཉིས་གྲས། །བརྒྱད་པ་ལོ་རྟགས་བཅུ་གཉིས་གྲས། །དགུ་བ་ཉིན་དེའི་
སྤར་ཁ་ཡིན། །བཅུ་བ་ཉིན་དེའི་སྨེ་བ་ཡིན། །བཅུ་གཅིག་རྒྱ་ལུགས་ལོ་
རྒན་ཡིན། །མགྲོན་ནི་མགྲོན་གྱི་གནམ་སྒོ་སྟེ། །ཚོང་ནི་ཚོང་གི་གནམ་སྒོ་
དང་། །དམག་གཉེན་མཁར་དང་བག་མ་དང་། །དུར་ཤིད་སྤྱི་ཡི་གནམ་སྒོ་
ནི། །གཅིག་གསུམ་མགྲོན་གྱི་གནམ་སྒོ་སྟེ། །འདི་ཡང་ཟླ་བ་གང་ཡིན་མིན། །
དུས་ཚིགས་བཞི་ཡི་དབང་དུ་ན། །དཔྱིད་ཟླ་དང་བོའི་ཉེར་གཅིག་དང་། །
དབྱར་ཟླ་དང་བོའི་ཉེར་གཅིག་དང་། །སྟོན་ཟླ་དང་བོའི་ཉེར་གཅིག་དང་། །
དགུན་ཟླ་དང་བོའི་ཉེར་གཅིག་དང་། །དེ་བཞིན་འབྲིང་བཞིའི་བཅུ་གཅིག་
དང༌། །ཐ་ཆུང་བཞི་ཡི་ཚེས་གཅིག་ལ། །མགྲོན་གྱི་གནམ་སྒོ་ཡིན་པའི་
དོན། །གཉིས་གསུམ་ཚོང་གི་གནམ་སྒོ་ཡིན། །ར་བ་བཞི་ཡི་བཅུ་གཉིས་
དང༌། །འབྲིང་བོ་བཞི་ཡི་ཚེས་གཉིས་དང་། །མཐའ་ཆུང་བཞི་ཡི་ཉེར་
307



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
གཉིས་ལ། །ཚོང་གི་གནམ་སྒོ་ཡིན་པས་འཛེམ། །གསུམ་གསུམ་བུ་ཡི་
གནམ་སྒོ་སྟེ། །བཞི་གསུམ་དམག་གི་གནམ་སྒོ་དང་། །ལྔ་གསུམ་གཉེན་
གྱི་གནམ་སྒོ་ཡིན། །དྲུག་གསུམ་མཁར་དང་བདུན་གསུམ་ནི། །བག་མའི་
གནམ་སྒོ་བརྒྱད་གསུམ་ནི། །དུར་གྱི་གནམ་སྒོ་དགུ་གསུམ་ནི། །ཤིད་ཀྱི་
གནམ་སྒོ་བཅུ་གསུམ་ནི། །སྤྱི་ཡི་གནམ་སྒོ་ཡིན་པས་ན། །མགྲོན་གྱི་
གནམ་སྒོར་མགྲོན་ལ་འཛེམ། །ཚོང་གནམ་ཚོང་མགོ་མི་འཛུགས་ཤིང་། །བུ་
གནམ་བུ་ཕྲུག་སྒོར་མི་འཁྲིད། །དམག་གནམ་གཡུལ་ལ་འཛེམ་དགོས་
ཤིང་། །གཉེན་གནམ་གཉེན་ཕྲད་སྟོན་མོ་མིན། །མཁར་གནམ་མཁར་ལས་
རྩིག་རྨང་མིན། །བག་གནམ་བག་མ་གཏོང་ལེན་མིན། །དུར་གནམ་ཕུང་
བོ་སྐྱེལ་མི་རུང་། །ཤིད་གནམ་འདས་མཆོད་མི་བྱ་ཞིང་། །སྤྱི་གནམ་སྤྱི་
ཡི་འདུན་བགྲོས་མིན། །ནམ་ལངས་ཡོས་ལ་དེང་དུས་ཀྱི། །ཆུ་ཚོད་གཉིས་
ཡོད་སྐར་རྩིས་ཀྱི། །ཆུ་ཚོད་ལྔ་ཡོད་ལོ་ཐོར་ནི། །ཕྱི་མའི་དབང་དུ་བྱས་པ་
འོ། །དེང་གི་སྐར་མ་ཉེར་བཞི་རེར། །སྐར་རྩིས་ལུགས་ཀྱི་ཆུ་ཚོད་གཅིག །
ལོ་ཐོའི་ཟླ་སྐར་བརྗེས་མཚམས་ཀྱི། །དུས་ཚོད་ལྔ་ཆར་འཕངས་པ་ཡིན། །
དེའི་འོག་ཕྲེད་དུ་ཚན་པ་དྲུག །གཟའ་དང་ཟླ་སྐར་ཉི་སྐར་དང་། །སྦྱོར་སྐར་
བྱེད་པའི་ཟླ་སྐར་དང་། །དྲུག་པ་དོན་ཁྱིམ་འདས་ཞག་སྟེ། །གཟའ་སྐར་འོག་
གི་ཨང་གྲངས་དེ། །ཆུ་ཚོད་དང་ནི་ཆུ་སྲང་གྲངས། །གཟའ་འོག་ཆུ་ཚོད་
སྤྱད་རྒྱུ་སྟེ། །ད་ནངས་ནམ་ལངས་ནས་བཟུང་སྟེ། །ཆུ་ཚོད་འདི་ལ་ཚེས་
འདུག་ཅིང་། །སྐར་མའི་འོག་གི་ཆུ་ཚོད་དེ། །ད་ནངས་ཡན་ཆད་འདས་
308



འབྱུང་རྩིས་སྦྱོར་དངོས་ཉུང་གསལ། །
ཟིན་གྲངས། །དྲུག་ཅུའི་ནང་ནས་དེ་འཕྲི་བའི། །ལྷག་མའི་གྲངས་ལ་སྐར་མ་
འདུག །དེ་ལྟར་ཉི་མ་གཅིག་ལ་ཡང་། །འཕྲོད་སྦྱོར་མི་འདྲ་འགྱུར་ནས་
འགྲོ། །ལེགས་པ་བརྒྱད་འཛོམས་རྩི་བའི་ཚུལ། །ཟླ་འདིར་ཟླ་བའི་བདག་
པོ་ཡི། །ཉི་མ་གང་ཡིན་ལེགས་བརྒྱད་དེ། །བོད་ཟླ་དང་བོ་སྟག་ཟླ་རུ། །
བྱས་པ་རྣམས་ཀྱི་ལུགས་ལྟར་ན། །བོད་ཟླ་དང་བོའི་སྟག་ཉིན་ཀུན། །
ལེགས་པ་བརྒྱད་འཛོམས་ཡིན་པ་བཞིན། །ལེགས་པ་བརྒྱད་ནི་འདི་ལྟ་
སྟེ། །ནད་མེད་ཚེ་དང་དབང་ཕྱུག་དང་། །དཔལ་དང་གྲགས་དང་སྐལ་བ་
བཟང་། །ལོངས་སྤྱོད་རྒྱ་ཆེན་ཀུན་འཐོབ་ཅིང་། །ཞི་དང་རྒྱས་ལ་སོགས་
པ་ཡི། །ལས་བཞིའི་དངོས་གྲུབ་བདག་ལ་སྩོལ། །ཅེས་པ་ལྟར་དུ་གཟུང་
བར་བྱ། །དེ་ནས་ངན་པ་དགུ་འཛོམས་ནི། །ཟླ་བ་དང་བོའི་བཅུ་གསུམ་
དང་། །དེ་ནས་ཞག་མ་ཉེར་བརྒྱད་པ། །ངན་དགུ་ཡིན་ལ་གཉིས་པ་ཡི། །
བཅུ་གཅིག་ངན་དགུ་ཡིན་མོད་ཀྱང་། །རྒྱལ་ཕུར་འཛོམས་ཕྱིར་དེ་གཙོ་
ཆེ། །སྔ་མ་ནས་བཟུང་ཉེར་བརྒྱད་པ། །ངན་དགུ་འཆར་བ་ཀུན་ལ་བགྲེ། །
ཚེ་ཐུང་ནད་འོང་མི་ཁས་ཉེན། །ནོར་ཟད་དགྲ་སྡང་འཇིགས་སྐྲག་འོང་། །
དོན་མི་འགྲུབ་ཅིང་ཁྲིམས་ཆད་ཕོག །བོར་སྟོར་བྱུང་བ་བཅས་ཡིན་སྐད། །
རྔ་རྒོད་སྐར་ཁྲར་དང་བོ་ཡི། །ཚེས་བདུན་ངན་དགུ་འཛོམས་པར་གསུངས། །
དེ་ནས་བརྩིས་པའི་ཉེར་བརྒྱད་པ། །ངན་པ་དགུ་འཛོམས་དེས་རིགས་
འགྲེ། །སྔ་མ་ལྟར་ན་ལེགས་འཛོམས་དང་། །ངན་འཛོམས་གཉིས་ཀའི་
གཞི་མཐུན་དུ། །མཆུ་ཟླའི་བཅུ་གསུམ་འཆར་བས་ན། །གཞན་དུ་བྱུང་ཡང་
309



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
རང་ལུགས་མིན། ༈ །དེ་ནས་རླུང་རྟའི་དར་མདོག་ནི། །བྱ་གླང་སྦྲུལ་
གསུམ་སྔོན་པོ་བཟང་། །སེར་བོ་དགྲ་མདོག་ཡིན་པས་སྤང་། །སྟག་རྟ་ཁྱི་
ལ་དཀར་བོ་བཟང་། །ཕག་ལུག་ཡོས་ལ་དམར་བོ་བཟང་། །བྱི་འབྲུག་སྤྲེལ་
ལ་ལྗང་ཁུ་བཟང་། །དར་ལྕེ་རྣམས་ཀྱི་གོ་རིམ་ནི། །གནམ་སྔོ་སྤྲིན་དཀར་
བར་སྣང་དམར། །ཆུ་ལྗང་ས་སེར་རིམ་བཞིན་ནོ། །ཡང་ན་རླུང་རྟའི་དགྲ་
མདོག་བྱ། །རླུང་རྟ་སྐྱེད་དང་ནད་པ་ལ། །རང་གི་ལོ་རྟགས་ཕྱོགས་སུ་
འཛུགས། །གཡུ་འབྲུག་མ་བུ་ཕྲད་མཚམས་ཆུར། །རྡོ་ལ་གཟུངས་བརྐོས་
བསྒྲིགས་ན་ནི། །གསེར་ཟམ་འཕངས་པ་དེ་ལ་ཟེར། ༈ །སྐྱ་གའི་སྐད་ལ་
བརྟག་ཚུལ་ནི། །ནམ་ལང་ཡོས་དུས་གྲག་གྱུར་ན། །ཟས་ནོར་འབྱུང་ངོ་ཉི་
ཤར་འབྲུག །མགྲོན་བརྡ་ཉི་དྲོས་སྦྲུལ་ལ་གྲག །བཀྲ་ཤིས་ཉིན་ཕྱེད་རྟར་
གྲག་ན། །ནད་ངོ་ཕྱེད་ཡོལ་ལ་གྲག་ན། །ཕྱུགས་ངན་མྱུར་ཁ་སྤྲེལ་ལ་ནི། །
དོན་བཟང་ཉི་ནུབ་བྱར་གྲག་ན། །ངན་ཞིང་མཚན་དུས་འདིར་མ་བཀོད། །
མར་མེའི་མེ་ཏོག་བརྟག་ཚུལ་ནི། །མེ་ཏོག་ཐོགས་ཚེ་མ་བསྒུལ་བར། །
འཇོག་ཅིང་ཉིན་བདུན་མ་ལྷུང་ན། །དོན་བྱ་འགྲུབ་ཅིང་ཟས་གོས་འཐོབ། །
མེ་སྟག་མཆེད་ཅིང་སྒྲ་བྱུང་དང་། །མེ་ལྕེ་གློ་བུར་གཉིས་སུ་གྱེས། །གོ་ས་
འཕར་ཅིང་བཀྲ་ཤིས་འབྱུང་། །རྐྱེན་མེད་གློ་བུར་ཟུམ་གྱུར་ངན། །མེ་ཏོག་
ཞག་གཅིག་ལ་བསྡད་ན། །ཉིན་ལྔའི་ནང་དུ་དོན་བཟང་འབྱུང་། །ཞར་བྱུང་
ལག་རིས་བརྟག་ཚུལ་ནི། །མཐེ་བོང་མཐའ་ཡི་ལྕགས་རི་ནི། །ཚེ་དང་སྲོག་
གི་ཐིག་ཡིན་ལ། །གཉིས་པའི་ཐིག་དེ་ཤེས་རབ་དང་། །གསུམ་པ་བརྩེ་དུང་
310



འབྱུང་རྩིས་སྦྱོར་དངོས་ཉུང་གསལ་
ཐིག་ཡིན་ནོ། །འཕྲེད་ནས་མཁྲིག་མའི་ཕྱོགས་ཀྱི་ཐིག །ལས་དབང་ཐིག་
ཡིན་ཤེས་པར་བྱ། །སྲོག་གི་ཐིག་མགོ་མཐོ་གྱུར་ན། །ཕུགས་བསམ་ཆེ་
ཞིང་སེམས་ཤུགས་ལྡན། །དེ་ཡི་ཐིག་མགོ་དམའ་གྱུར་ན། །གཞུང་དྲང་
ལུས་ཤུགས་རྩལ་ལ་དགའ། །ཤེས་རབ་སྲོག་གི་ཐིག་མགོ་འདྲེས། །སོམ་
ཉི་ཆེ་ཞིང་གཞོན་དུས་གཅུན། །ཐིག་གཉིས་མགོ་ནས་ཕྱེ་ཡོད་ན། །རང་
ཚུགས་ཆེ་ཞིང་གཞན་མི་བརྩི། །སྲོག་ཐིག་ན་རོ་ཅན་ཡིན་ན། །མྱང་བའི་
དཀའ་ངལ་ཅུང་ཟད་མཆིས། །སྲོག་ཐིག་མཇུག་མ་གཉིས་སུ་གྱེས། །
འགྲུལ་བཞུད་ཆེ་ཞིང་ཡུལ་ལ་དུངས། །ལས་དོན་འགྲུབ་ཅིང་ལས་དབང་
བཟང་། །ཐིག་མཇུག་གཅིག་ཡིན་རང་རྩིས་ཆེ། །ཐིག་མཇུག་གསལ་ན་
རྒས་དུས་བདེ། །སྲོག་ཐིག་གསལ་སྦོམ་ཐུང་ན་ཡང་། །ཚེ་རིང་ལུས་
སེམས་སྟོབས་ཤུགས་ལྡན། །སྲོག་ཐིག་སྒོར་ཚད་རབ་འབྲིང་ཐ། །དང་
བོར་གཏོང་ཕོད་འགྲུལ་བཞུད་ཆེ། །ཚོར་བ་རྣོ་ཞིང་སྡུག་སྨེ་འདོན། །འབྲིང་
ནི་གཞན་གྱིས་རྒྱུས་མི་ལོན། །རང་རྟོན་མེད་ཅིང་གྲོགས་ལ་བཟང་། །ཐ་
མར་གུ་དོག་གཞན་སྐྱོན་གླེང་། །ཤེས་རབ་ཐིག་མགོ་གོང་མཛུབ་ཐད། །
ཡོད་ན་རང་ཚུགས་གདེངས་སྤོབས་ལྡན། །ཤེས་རབ་སྲོག་གི་ཐིག་འདྲེས་
ན། །གཞན་ལ་དྲང་ཞིང་གདེངས་ཚོད་མེད། །ཐིག་མགོ་སྲོག་ཐིག་གཤམ་
ཡོད་ན། །རྟག་ཏུ་གཞན་ལ་བརྟེན་ནས་འཚོ། །ཤེར་ཐིག་མཇུག་རིང་སྐྱོ་
སྣང་ཆེ། །མཇུག་རྩེ་གྱེས་ན་དགའ་ཕྱོགས་མང་། །ཤེར་བརྩེ་ཐིག་བར་ཆེ་
གྱུར་ན། །འགྲོ་ལུགས་མི་བརྩི་གུ་ཡངས་ཆེ། །དེ་གཉིས་བར་ཐག་ཉེ་གྱུར་
311



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ན། །འདྲིས་དཀའ་དྲང་ཞིང་གཟབ་ནན་ཆེ། །ཤེར་ཐིག་ཐུང་འབྲིང་རིང་
གསུམ་ལས། །དང་བོ་རྟོག་དཔྱོད་ནུས་པ་ཞན། །གཉིས་པ་དོན་དངོས་ལ་
ཞུགས་ནས། །བློ་རྣོ་དོན་ལ་འཕྲལ་ཐག་ཆོད། །གསུམ་པ་རྒྱང་རིང་དཔྱོད་
ལ་དགའ། །ཤེར་ཐིག་དྲང་ན་འཕྲལ་ཐག་གཅོད། །དྲང་ཐལ་ཆེ་བའི་སྐྱོན་
ཡང་ཡོད། །ཤེར་ཐིག་འཁྱོག་ན་རྟོག་དཔྱོད་ལྡན། །འོན་ཀྱང་འཕྲལ་ཐག་
ཆོད་པ་དཀའ། །ལས་དབང་ཐིག་མགོ་མཐེ་བོང་རྩར། །ཟུག་ཅིང་སྲོག་ཐིག་
ལ་ཉེ་ན། །ཁྱིམ་དང་ཕ་མའི་སྲོལ་ཀ་འཛིན། །ལས་དང་སྲོག་ཐིག་བར་ཕྱེ་
ན། །ཁྱིམ་དང་ཕ་མའི་ཁྲིམས་ལས་ཐར། །ལས་ཐིག་མཐེའུ་ཐད་མཁྲིག་
ཕྱོགས་ཟུག །ངས་འབྱོན་རང་གཤིས་ཆེ་ཆེར་ལྡན། །ལས་དབང་ཐིག་རིང་
ཆད་མེད་ན། །དམིགས་ཡུལ་ཆེད་དུ་བརྩོན་པ་རྟག །ལས་ཐིག་ཁ་ཕྱོགས་
མི་གསལ་ན། །ངང་ཐུང་དོན་བྱ་མཐར་སྐྱེལ་དཀའ། །ཤེར་བརྩེ་ཐིག་འདྲེས་
བརྩེ་བར་ལྷུང་། །ད་ནི་མཐིལ་གྱི་འབུར་ལ་བརྟག །གོང་མཛུབ་ཐད་ཀ་
འབུར་གྱུར་ན། །ནོར་དད་ཆུང་ལ་རང་མཐོང་ཆེ། །འབུར་མེད་གོང་མཛུབ་
ཐུང་གྱུར་ན། །འགྲོགས་བདེ་ཅི་འབྱུང་ལས་ལ་སྒུག །དཀྱིལ་མཛུབ་ཐད་
འབུར་འགན་འཁུར་བཟོད། །གཤོང་ལ་རྟག་ཏུ་གཞན་ལ་བརྟེན། །སྲིན་
ལག་ཐད་འབུར་གཞན་གྱིས་དགའ། །རང་ཉིད་ངོམ་པར་ཤིན་ཏུ་དགའ། །
གཤོང་ལ་ཚོར་བ་ཤིན་ཏུ་བུལ། །མཐེའུ་ཐད་འབུར་ན་སྨྲ་སྒོ་ཡང་། །མཐེའུ་
ཆུང་འཁྱོག་ན་རྫུན་མར་དོགས། །ལྟོང་འབུར་ལུས་སེམས་བློ་སྟོབས་ཆེ། །
མཐེ་བོང་མཐུག་རྣམས་སེར་སྣ་ཆེ། །འཚོ་བ་སྤྲོས་ཆུང་སྟབས་བདེ་ཡིན། །
312



འབྱུང་རྩིས་སྦྱོར་དངོས་ཉུང་གསལ། །
གོང་མཛུབ་རིང་ན་རང་གཤིས་མཁྲེགས། །སྟོབས་དང་འབྱོར་བས་ངོམ་
སོ་བྱེད། །དཀྱིལ་མཛུབ་ཐུང་ན་ངང་རྒྱུད་ཐུང་། །སྲིན་ལག་རིང་ན་ཤོ་ལ་
དགའ། །མཐེའུ་ཆུང་རིང་ན་སྨྲ་སྒོ་ཡངས། །ནུས་པ་ཆེ་ཞིང་འབྲེལ་ལམ་
ཞན། །ཤེར་ཐིག་རྩ་བ་མཐེའུ་ཕྱོགས་ཟུག །ནོར་ཕྱིར་ཅི་ཡང་སྒྲུབ་སྲིད་དོ། །
མཁྲིག་མར་གདུབ་རིས་མང་གྱུར་ན། །ཚེ་བསོད་དབང་ཐང་ཅན་དུ་ངེས། །
དེ་སྟེང་ན་རོ་ཡོད་གྱུར་ན། །རྒྱུ་ནོར་ཆུ་བོ་ལྟར་དུ་འབྱུང་། །མཛུབ་ལྔའི་རྩེ་
མོའི་རི་མོ་ཟླུམ། །རང་སྐྱོན་ཁ་ནས་ཁས་མི་ལེན། །ཡར་རྒྱས་བརྩོན་
སེམས་ཤིན་ཏུ་ཆེ། །ལྔ་ག་ནར་ན་བབ་ཆགས་དང་། །དྲང་ཞིང་གཞན་ལ་
ལྷག་བསམ་དཀར། །མཐེ་བོང་ཟླུམ་ལ་གཞན་རྣམས་ནར། །དོན་ཆེན་
འགྲུབ་ལ་ཡུན་རིང་འགོར། །འོན་ཀྱང་ངང་རིང་མཐར་འབྲས་ལེགས། །
གོང་མཛུག་ཟླུམ་ལ་གཞན་རྣམས་ནར། །འབྲེལ་ལམ་བཟང་ལ་ངོ་གདོང་
མཐོ། །ཞིབ་ཚགས་མིན་ལ་གཞན་གྱིས་བཀོལ། །དཀྱིལ་མཛུག་ཟླུམ་ལ་
གཞན་རྣམས་ནར། །བསམ་ཚུལ་མྱུར་ཞིང་འཕྲལ་ཐག་ཆོད། །དེས་ན་ཐལ་
ཆ་ཆེ་སྐྱོན་ཡོད། །སྲིན་ལག་ཟླུམ་ལ་གཞན་རྣམས་ནར། །ལས་དོན་མི་
གཞི་གང་ཅིར་བཟང་། །མཐེའུ་ཆུང་ཟླུམ་ལ་གཞན་རྣམས་ནར། །ཕུགས་
འདུན་ཆེ་ཞིང་ཧོལ་རྒྱུག་ཆེ། །བཟོད་སེམས་ཆུང་བས་ལས་དོན་དཀའ། །
དང་གཉིས་མཚོ་ལ་གཞན་གསུམ་ནར། །རྒྱུ་མཚན་མེད་པར་གཞན་ལ་
བཟང་། །དང་གསུམ་མཚོ་ལ་གཞན་རྣམས་ནར། །སེམས་འགྱུ་མང་ཞིང་
གྲོགས་པོ་དཀོན། །དང་བཞི་མཚོ་ལ་གཞན་གསུམ་ནར། །གཞོན་དུས་ངན་
313



གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
ཞིང་རྒས་དུས་སྐྱིད། །དང་ལྔ་མཚོ་ལ་གཞན་གསུམ་ནར། །རང་ནུས་ཆེ་ལ་
འབྲེལ་ལམ་ཞན། །མས་གཉིས་ནར་ལ་གཞན་རྣམས་ཟླུམ། །རང་མཐོང་ཆུང་
བས་གོ་སྐབས་ཤོར། །མཐེའུ་ཆུང་ནར་ལ་གཞན་རྣམས་ཟླུམ། །ཞི་འཇམ་
འགྲོགས་བདེ་འབྲེལ་ལམ་བཟང་། །མཐེབ་ཆེན་ནར་ལ་གཞན་རྣམས་ཟླུམ། །
ངང་ཐུང་རྟག་ཏུ་བྲེལ་འཚུབ་ཆེ། །གུང་མཛུག་ནར་ལ་གཞན་རྣམས་ཟླུམ། །
ཁོག་ཡངས་བྱ་བར་མི་མཁས་ཤིང་། །ཐེངས་གཅིག་ཕམ་ན་སེམས་གསོ་
ཤི །དཀྱིལ་མཛུག་ནར་ལ་གཞན་རྣམས་ཟླུམ། །ནན་ཏན་ཆེ་ཞིང་གྲོགས་
ལ་བཟང་། །སྲིན་ལག་ནར་ལ་གཞན་རྣམས་ཟླུམ། །ངན་སེམས་ཆུང་ལ་
ཀུན་ཀྱིས་བརྩི། །མགོ་མཇུག་ནར་ལ་གཞན་རྣམས་ཟླུམ། །ཚོར་རྣོ་རྒྱུ་
འབྲས་མིག་ལ་ཐོགས། །མཐེབ་སྲིན་ནར་ལ་གཞན་གསུམ་ཟླུམ། །ཕྱི་ཚུལ་
གླེན་ལ་གཏིང་རིམ་གྲིམ། །སྲིན་མཛུབ་ནར་ལ་གཞན་གསུམ་ཟླུམ། །ཕྱི་
ནང་གསལ་ལ་གཡོ་སྒྱུར་སྡང་། །གོང་དཀྱིལ་ཟླུམ་ལ་གཞན་གསུམ་ནར། །
ཧོལ་རྒྱུག་ཆེ་ཞིང་རང་མཐོང་མཐོ། །གོང་མཐེའུ་ནར་ལ་གཞན་གསུམ་
ཟླུམ། །འཇོན་ཞིང་སྟོབས་ལྡན་ཨུ་ཚུགས་ཆུང་། །དཀྱིལ་མཐེའུ་ཟླུམ་ལ་
གཞན་རྣམས་ནར། །མཐུན་ལམ་ཆུང་ལ་རང་མཐོང་ཆེ། །དཀྱིལ་སྲིན་ཟླུམ་
ལ་གཞན་རྣམས་ནར། །སྤྱང་གྲུང་འཛོམས་ལ་ཕྱི་ཐག་ཐུང་། །དཀྱིལ་སྲིན་
ནར་ལ་གཞན་རྣམས་ཟླུམ། །རང་སྐྱ་ཐུབ་ཅིང་གསར་འགྲོགས་ཆེ། །
དཀྱིལ་མཐེའུ་ནར་ལ་གཞན་རྣམས་ཟླུམ། །གཞན་ལ་བྱམས་ཤིང་ལས་
ཀར་རྩིང་། །གོང་སྲིན་ཟླུམ་ལ་གཞན་རྣམས་ནར། །མཐུན་ལམ་ཆུང་ལ་
314



འབྱུང་རྩིས་སྦྱོར་དངོས་ཉུང་གསལ།
རང་མཐོང་ཆེ། །མཐེབ་དཀྱིལ་ནར་ལ་གཞན་རྣམས་ཟླུམ། །གདེངས་ཚོད་
མེད་ཅིང་ནོར་ལ་རྨོངས། །གོང་མཐེའུ་ཟླུམ་ལ་གཞན་རྣམས་ནར། །འཇམ་
ལ་བློ་ཟབ་གསར་བཏོད་མེད། །མཐེབ་མཐེའུ་ཟླུམ་ལ་གཞན་རྣམས་ནར། །
འཇོན་ལ་གཞན་གྱིས་གདེངས་འཇོག་མཐོ། །སྲིན་མཐེའུ་ཟླུམ་ལ་གཞན་
རྣམས་ནར། །སྨྲ་མཁས་ངང་ཐུང་མཐུན་ལམ་བཟང་། །མཐེབ་གོང་ནར་ལ་
གཞན་རྣམས་ཟླུམ། །བློ་ཡངས་རྣོ་ལ་ངང་རྒྱུད་ཐུང་། །འདི་དག་གཞན་
ལས་བཤུས་ཏེ་བཀོད། །སྨྲས་པ། དོན་དམ་གཤིས་ལ་ཅིར་ཡང་མ་གྲུབ་
ཀྱང་། །ཀུན་རྫོབ་སྒྱུ་མའི་སྣང་བ་འགོག་མེད་པས། །འཕྲལ་གྱི་བླང་དོར་
གསལ་བའི་མེ་ལོང་འདིས། །བར་མའི་འགྲོ་བའི་ཕྲ་རགས་ཀེག་ཞི་ཤོག །
ཅེས་འབྱུང་རྩིས་སྦྱོར་དངོས་ཉུང་གསལ་འཕྲོས་དོན་དང་བཅས་པ་འདི་ནི་
རང་གཞན་གྱི་ལག་ལེན་དུ་དམིགས་ཏེ་འདིར་འབྲེལ་གཞུང་སྣ་ཚོགས་
ནས་བསྡུས་ཤིང་བཟླུམས་ཏེ་བསྡོམས་ནས་དུས་མཐའི་རྩིས་རིག་སྨྲ་བའི་
གཟུགས་བརྙན་དཀོན་མཆོག་རྒྱ་མཚོ་ལེགས་བཤད་སྨྲ་བའི་ཟླ་བས་བོད་
རབ་གནས་ཆུ་སྦྲུལ་སྒྲོན་ཟླའི་ཚེས་བཅུ་དགུར་སྦྱར་བའི་ཡི་གེ་བ་ནི་
དབུས་ལྷོ་ཁའི་འཕྱོངས་རྒྱས་པ་བློ་བཟང་འཇིགས་མེད་དབྱངས་ལྡན་
སྙེམས་པའི་བློ་གྲོས་སོ། །
315



རྩོམ་སྒྲིག་འགན་འཁུར་བ། འཇམ་དབྱངས་བློ་གྲོས།
པར་ངོས་སྒྲིག་སྦྱོར་བ། ཧོར་གཙང་མཚོ་མོ།
རྒྱབ་ཤོག་ཇུས་འགོད་པ། འབར་ཞུན།



» རྔ་ཡུལ་ཨ་འདུས་དགོན་པའི་གདན་རབས།
༄༅ ཀུན་ཕན་རིག་པའི་འོད་སྣང་། །
» རྒན་གྱའི་བྲག་དཀར་དགོན་པའི་གདན་རབས།
༡ ཨ་མདོ་ལྷ་ཁང་ཀ་མེད་ཀྱི་དཀར་ཆག
༄༅ བརྡ་སྤྲོད་དཀའ་འགྲེལ།
༄༅ རྣམ་འགྲེལ་མཐའ་དཔྱོད་ཀྱི་མཆན་འགྲེལ་ཀུན་མཁྱེན་ཞལ་ལུང་།
༄༅ ཡང་དག་རིག་པའི་ངར་སྐད།
༄༅ མདོ་སྨད་རྒན་གྱའི་ལོ་རྒྱུས་སྔོན་བྱུང་གསལ་བའི་མེ་ལོང་།
༄༅ བྱང་ཆུབ་ལམ་རིམ་ཆེན་མོའི་བརྗེད་བྱང་དྲང་སྲོང་བཤུལ་ལམ།
༄༅ ས་རྩིས་སྒྲ་ཚད་ལོ་རྒྱུས་སྐོར་གྱི་ཆེད་རྩོམ་ཕྱོགས་བསྒྲིགས།
༄༅ གྲུབ་མཐའ་རྩ་བའི་གསལ་འགྲེལ་དང་དཔའ་རིས་རབ་གསལ་ཚང་གི་རྣམ་ཐར།
